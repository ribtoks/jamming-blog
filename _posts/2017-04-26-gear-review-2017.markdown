---
layout: post
title: Короткий огляд нового спорядження за 2016/17 роки
date: 2017-04-26 19:26:39.000000000 +03:00
categories:
- Gear
tags:
- msr
- гідратор
- магнезія
- рюкзак
- скельники
author: 'Taras Kushnir'
feature: 'posts/2017/04/jam-gear-review-2017.jpg'
---

Прийшов час зробити огляд моїх обновок у спорядженні, якими я користувався за останні півроку. В основному, все стосується скелелазіння, бо, з точки зору альпінізму, спорядження в мене майже не змінилось: вдалі та перевірені моделі спорядження стараюсь лише оновлювати, а не замінювати. Більшість спорядження я тестував у [поїздці в Арко]( {{ site.baseurl }}{% post_url 2017-04-28-arco-first-visit %}).

<!--more-->

### La Sportiva Otaki

![La Sportiva Otaki після 3 місяців використання]({{ site.baseurl }}/assets/images/posts/2017/04/20170426_194004.jpg)
*La Sportiva Otaki після 3 місяців використання*

![Новий та зношений скельник]({{ site.baseurl }}/assets/images/posts/2017/04/20170426_194254.jpg)
*Новий та зношений скельник*

Мабуть, найзручніші скельники, які в мене коли-небудь були (навіть зручніші за Katana Laces, які мені добре підходили). Ця модель - дуже вдалий, на мою думку, гібрид La Sportiva Katana та Solution. Якщо сказати дуже грубо, то від перших вона успадкувала носок, а від других - п'ятку. З ними прийшло це неймовірне відчуття, коли тісні скельники - по-справжньому зручні. Здавалося б, знайшлась "саме ця" ідеальна модель, якби не одне "але": ціною за зручність та хорошу підошву є їхня невелика довговічність. Дуже м'яка резина стерлась доволі швидко (можна порівняти із моделлю Piton або навіть гірше), а зверху скельників у мене утворилось кілька потертостей до пальців (як результат волочіння ніг по стенду і тертя об зачіпки). Такого не було з іншими перевіреними скельниками для тренувань, які я носив (5.10 Anasazi та La Sportiva Katana). Все одно дуже рекомендую дану модель тим, хто хоче безкомпромісної зручності та якості і може дозволити собі їх замінити коли вони протруться/зносяться.

### Boot Bananas

![]({{ site.baseurl }}/assets/images/posts/2017/04/20170426_194545.jpg)


Доволі дешевий (10-20 євро) і, здається, довговічний дезодорант для взуття (скельників). Представляє собою 2 тугих матерчатих мішечки у вигляді бананів, набитих всередині ароматизованими солями та абсорбентами. Мабуть, моє найпрактичніше надбання останнього часу! Поки що працює просто ідеально: швидко висушує мокрі скельники після тренування та забирає неприємний запах. Коли я вдягаю скельники наступного разу, половину тренування вони ароматично пахнуть (а іншу половину - просто не видають характерного запаху довго ношених скельників). Діє набагато краще за спреєві дезодоранти для взуття, якими я користувався раніше. Однозначно рекомендую всім скелелазам!

### Arcteryx Aperture

![]({{ site.baseurl }}/assets/images/posts/2017/04/20170426_195042.jpg)
Нарешті хтось це зробив: випустив мішок для магнезії, з якого не висипається магнезія.. Настільки тривіальна ідея - закручувати горличко із тканини замість того, щоб затягувати шнурочки - потребувала значного часу для виробників. Але воно сталось і, нарешті, можна придбати такий мішечок за таку ж ціну, як і інші магнезійки. Arcteryx <del>як завжди</del> на висоті. Поки що я доволі задоволений якістю, але подивимось, як Aperture себе покаже за рік чи два.

### Patagonia Crag Daddy 45l

![]({{ site.baseurl }}/assets/images/posts/2017/04/20170419_112744.jpg)
Рюкзак, в який має поміститись все необхідне для одного скелелазного дня: система, скельники, шнурок, відтяжки, каска, магнезія та їжа на перекус (іронічно на фото скельники висять ззовні, але це тільки тому, що кільки хвилин назад я лазив в них за трофейною відтяжкою на скелю). Прочесавши доволі багато варіантів, зупинився на моделі від Patagonia: це єдиний рюкзак, в якого була алюмінієва рама (яку можна вийняти), пояс, місткість більше 40 літрів та не було нічого зайвого, як то переділки, петлі, тверді боки чи непрактичні дизайнерські рішення. Інші достойні моделі: Black Diamond Creek 52, DMM Zenith, Mammut Neon 45, Black Diamond Pipe Dream 45. Основна частина рюкзака зроблена з доволі хороших матеріалів (міцна тканина та замок, металеві заклепки, міцні стропи), хоча частини поясу та спини складаються із гіршого по якості м'якого матеріалу, який дуже легко "кошлатиться" і, з часом, буде протиратись. Все одно я не був розчарований покупкою.

### MSR DromLite 2l

![Карника з сайту www.walkhighlands.co.uk]({{ site.baseurl }}/assets/images/posts/2017/04/dromlite-MSR1.jpg)
*Карника з сайту www.walkhighlands.co.uk*

Аморфна фляга від MSR, яка заміняє пляшку Nalgene або просто пластикову пляшку для походу. Продається у форм-факторах 2, 4, 6-ти літрів. Плюси: міцна та легка із багатофункціональним корком (3 різні діаметри відкриття), який може перетворюватись в гідратор. Мінуси: тяжко чистити зсередини (якщо там почне зароджуватись життя) та перехідник для гідратора від старої моделі DromLite не підходить до нової моделі DromLite (сподіваюсь, це виправлянь незабаром). MSR ще випускають модель Dromedary підвищеної міцності (для експедицій) у літражі 4, 6, 10л. Загалом доволі зручна фляга за рахунок якості, форми та багатофункціональності (можливості використовувати як гідратор). Вона поміщається у рюкзак чи сумку набагато легше за тверді аналоги при меншій вазі. Щодо ціни, то вона рівна цінам на гідратори, але з неприємних речей - ціна на шланг з перехідником майже рівна ціні фляги, що робить покупку шланга доволі сумнівною аферою.

### Black Diamond Apollo

![]({{ site.baseurl }}/assets/images/posts/2017/04/bd-apollo.jpg)


Ліхтар для кемпінгу від BD. Носити його в походи я би не став, але в кемпінгу - незамінна річ. Заміняє свічки, хоча й не створює такої романтичної атмосфери. Зате його не тушить вітер і дощ. Та й світить він надзвичайно яскраво (200 люмен, якщо на максимумі). Живиться від 4х пальчикових батарейок або від BD-шного акумулятора (треба придбати окремо). В нього дуже класно продуманий гачок, за який його можна повісити всередині намету. А ще - він доволі економний: за 10 днів поїздки при щоденному використанні він не сів. Загалом я ним дуже задоволений.

А яку нову блискучу спорягу за останній рік придбали ви?
