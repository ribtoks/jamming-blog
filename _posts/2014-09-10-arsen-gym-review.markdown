---
layout: post
title: 'Огляд скелелазних стендів у Львові: стенд "Climb club" (або "Арсен")'
date: 2014-09-10 23:25:44.000000000 +03:00
categories:
- RockClimbing
- Training
- Стенди
tags:
- campus board
- арсен
- болдерінг
- прес
- скелелазіння
- складність
- стенд
- тренування
- шнурок
author: 'Taras Kushnir'
feature: 'posts/2014/09/DSC_0632_23_11.jpg'
---

Ви твердо вирішили сходити хоч раз на скелелазіння, але не знаєте, куди? Тоді вам сюди. В цьому огляді буде описано всі стенди, які є у місті Львові і цей пост буде доповнюватись із відповідними позначками, якщо станеться чудо і відкриються нові стенди. Ітак, поїхали!

В цьому пості огляд стенду "Climb club" ("Арсен")

<strong>UPD 4.03.2015</strong> <em>Стенд зараз не працює і невідомо чи запрацює найближчим часом</em>

<!--more-->

### Стенд "Climb club"

<strong>Адреса:</strong> вул. Княгині Ольги, 120 (ТЦ Арсен)

<strong>Рівень:</strong> новачок

<strong>Опис:</strong> Наймолодший стенд, який відкрився в кінці цього літа. Аудиторія його поки вельми нечисленна і орієнтована більше на дітей, ніж на серйозніших скелелазів. В стенді накручені доволі одноманітні зачіпки: або "ручкани", або мізери. Рельєфів та інших подібних цікавих зачіпок поки що немає. Стенд знаходиться в торговому центрі "Арсен" і стіни, що виходять до коридору Арсену - скляні, відтак всі перехожі можуть витріщатись на дивних скелелазів, які, невідомо для чого, мучаться. Площа приміщення невелика: трошки менша за "Лазаренка", трошки більша за "Погулянку". На стенді є зручний диван із столиком, розетка для заряджання мобільника та кілька безформенних крісел для відпочинку.

![Зручний диванчик, на якому можна поговорити, а не лазити]({{ site.baseurl }}/assets/images/posts/2014/09/DSC_0641_23_11.jpg)
*Зручний диванчик, на якому можна поговорити, а не лазити*

Там же можна придбати найнеобхідніше спорядження як то скельники, магнезію, пластир, пляшечки для води тощо (серед запропонованих фірм - Salewa, Salewa та Salewa).

![Висота частини на "складність" в порівнянні з ростом]({{ site.baseurl }}/assets/images/posts/2014/09/DSC_0645_23_15.jpg)
*Висота частини на "складність" в порівнянні з ростом*

На стенді <del>невідомо для чого</del> для дітей закручені шлямбури з відтяжками при висоті 6м (вмістилось якраз 3 шлямбури) при тому, що збоку на 1 метр нижче закінчуються найвищі болдери після вилазу з-під бочки. Логіку шукати не варто.

На стенді шнурки розрізані банально ножем і ропушений кінець замотаний лейкопластирем та скотчем. Видно, спішили..

Із спеціальних тренажерів є непоганий campus board (остання дощечка тріснула, але ніхто її не спішить заміняти). З мінусів cтенду: через плитку на підлозі та відсутність каріматів на стенді не можна нормально покачати прес. Також бракує банального турніка.

<strong>UPD:</strong> один карімат таки додали

Розташування стенду вибрано далеко не випадково: тут відділення "кремнієвої долини" у Львові: приблизно десяток IT фірм мають недалеко свої офіси: SoftServe, Eleks, Symphony Solutions тощо. Тобто, крім дітей, стенд орієнтований на айтішників-скелелазів з невисоким рівнем лазіння.

<strong>Стан:</strong> Фанера в ідеальному стані та ще кольорова без слідів скельників. Зачіпки всі нові LeoHolds та кілька нікопольських. Мати тут зовсім новенькі та ідеально чисті (за рахунок відсутності відвідувачів). Навіть є якесь особливе відчуття, коли висипаєш трошки магнезії на такий, поки що ідеально чистий, мат. На стенді можна безкоштовно попити питної води.

<strong>UPD:</strong> на стенді займаються, в основному, діти як в секціях так і без.

<strong>Відомі скелелази:</strong> не знаю таких

<strong>Атмосфера:</strong> самому на стенді поки нудно займатись і є надія, що зимою він пожвавиться.

<strong>Висновок:</strong> Якщо у вас немає часу і цей стенд близько до вашого дому чи роботи і ви здатні придумати собі тяжкі болдери на простих зачіпках, то вам вартує піти в Climb club.
