---
layout: post
title: Догляд за льодолазним спорядженням
date: 2015-11-14 14:22:57.000000000 +02:00
categories:
- Gear
- Ice climbing
tags:
- кішки
- льодобур
- спорядження
- догляд
author: 'Taras Kushnir'
feature: 'posts/2015/11/ice-climbing-gear.jpg'
---

Будь-яке льодолазне спорядження з часом потребуватиме догляду, а особливо тоді, коли ви ним активно користуєтесь. Коли я говорю про льодолазне спорядження, маю на увазі льодові інструменти, кішки та льодобури. Перше і найбезобідніше, з чим ви можете зіткнутись - це іржа. Щодо цього переживати особливо не потрібно, тому що якщо ви - активний льодолаз, то ви витрете іржу об лід вже на наступному водопаді. Ось що серйозніше за іржу, то це ступлення спорядження, або його пошкодження (наприклад, об скелі під тонким льодом). Цей пост містить пояснення і відео як повернути майже заводську заточку.

<!--more-->

### Льодові інструменти

Клюв льодових інструментів - це, фактично, критично важлива їх частина, тому клюв завжди має бути в прекрасній формі. Для цього в нього має бути правильний кут згину, він повинен бути гострий для того, щоб з легкістю входити в лід. Клюви для драйтулінгу та змагань можуть мати трохи іншу заточку, ніж звичайні клюви для льодолазіння, але принципи всюди схожі. Нижче я наведу три фото нових (або не дуже) клювів із правильною заточкою. Ви можете їх використовувати як зразок, коли будете точити свої інструменти.

![Клюв новенького Petzl Nomic 3]({{ site.baseurl }}/assets/images/posts/2015/11/20151113_091923.jpg)
*Клюв новенького Petzl Nomic 3*

На цьому фото ви можете побачити повністю новий клювик на льодовому інструменті Petzl Nomic 3. Червоним я помітив кут згину кінця клювика, яка заходить в лід/впирається в скелю.

![Клюв Petzl Nomic 2 для драйтулінгу та змаганнь]({{ site.baseurl }}/assets/images/posts/2015/11/20151114_104415.jpg)
*Клюв Petzl Nomic 2 для драйтулінгу та змаганнь*

На цьому фото - клюв від Petzl Nomic 2 (клюв такий самий крім зубців на верхній частині), переточений під змагання із драйтулінгу. Кут згину такий самий, але низ клюва має деякі зміни: довша частина самого кінця клювика і звужені передні зубці знизу. Також верхній гребінь більше заточений за новий клювик.

![Клювик від Krukonogi.com]({{ site.baseurl }}/assets/images/posts/2015/11/20151114_104454.jpg)
*Клювик від Krukonogi.com*

На цьому фото знаходиться клювик від Krukonogi.com, який відрізняється від оригінально міцністю металу, трошки більшим кутом згину клювика та іншими речима, які очевидні на фото.

Для того, щоб заточити клювики, я зняв невелике відео, на якому я показую, як правильно це робиться. Зверніть увагу, що я працюю надфілем лише в один бік, а не вперед-назад. Під час заточки добре бачити перед собою зразок (як на фото вище) того, як мали би виглядати правильні клювики. Також, якщо дозволяють засоби, бажано спочатку зафіксувати клюв, наприклад, з допомогою тисків та дерев'яних дощечок.

{% include youtube-video.html id="LE70cf3YhPk" %}

### Льодобури

Для того, щоб заточити льодобури, вам знадобиться 2 надфілі: один - тонкий плоский (підійде від заточки льодових інструментів), а інший - круглий невеликого діаметру. Заточувати льодобури потрібно так само, як льодові інструменти - рухами надфілем в один бік. Потрібно пройтись по всіх гранях, які є на кожному зубці льодобуру, а також поглибити ямки між зубцями. Також, якщо дозволяють засоби, бажано спочатку зафіксувати льодобур, наприклад, з допомогою тисків та дерев'яних дощечок.

{% include youtube-video.html id="c7IuWNcL204" %}

Для заточки льодобурів також можна використовувати пристрій від Petzl - [LIM'ICE](http://www.petzl.com/en/Sport/Anchors/LIM-ICE?l=INT).

![]({{ site.baseurl }}/assets/images/posts/2015/11/V70-LIM-ICE_LowRes.jpeg)

### Кішки

На кішках частинами, які можуть сточитись є передні зуби/зуб та бічні зуби. Бічні зуби зазвичай не гострять, хіба в критичних випадках. Передні зуби точаться або правляться так само, як льодові інструменти. Ниже приводжу приклади оригінальних заточених зубів від BD Cyborg та зубів від Krukonogi.com для тих же кішок.

![Передні зуби для кішок BD Cyborg]({{ site.baseurl }}/assets/images/posts/2015/11/20151114_131451.jpg)
*Передні зуби для кішок BD Cyborg*

Продукцію деяких виробників (наприклад, krukonogi) буває неможливо правити звичайними засобами для заточки і потрібно йти в майстерню, де є алмазні камені та станок. Зверніть також увагу, що для заточки льодобурів та льодових інструментів їх бажано стабільно закріплювати з допомогою дерев'яних пластинок та тисків.

Якщо у вас є будь-які питання стосовно заточки, залишайте коментарі.
