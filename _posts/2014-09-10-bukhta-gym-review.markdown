---
layout: post
title: 'Огляд скелелазних стендів у Львові: стенд "Бухта"'
date: 2014-09-10 11:51:46.000000000 +03:00
categories:
- RockClimbing
- Training
- Стенди
tags:
- bachar ladder
- campus board
- finger board
- адреса
- болдерінг
- бухта
- відтяжки
- львів
- погулянка
- прес
- скелелазіння
- складність
- стан
- стенд
- турнік
- шлямбури
- шнурок
author: 'Taras Kushnir'
feature: 'posts/2014/09/DSC_0516_07_53.jpg'
---

Ви твердо вирішили сходити хоч раз на скелелазіння, але не знаєте, куди? Тоді вам сюди. В цьому огляді буде описано всі стенди, які є у місті Львові і цей пост буде доповнюватись із відповідними позначками, якщо станеться чудо і відкриються нові стенди. Ітак, поїхали!

Список стендів у Львові (на час написання статті):
<ul>
<li>[стенд "Погулянка"]({{ site.baseurl }}{% post_url 2014-09-15-pogylyanka-gym-review %}) (болдерінг та складність)</li>
<li>[стенд "Лазаренка"]({{ site.baseurl }}/огляд-скелазних-стендів-у-львові-стен/) (болдерінг)</li>
<li>стенд "Бухта" (болдерінг, складність, хайлайн)</li>
<li>[стенд "Climb club"]({{ site.baseurl }}/огляд-скелелазних-стендів-у-львові-ст-2/) (болдерінг та "складність" на 3 відтяжки)</li>
<li>[стенд "SportLife"]({{ site.baseurl }}{% post_url 2015-03-05-the-wall-review %}) (болдерінг та складність)</li>
</ul>

В цьому пості огляд стенду "Бухта".

<!--more-->

### Стенд "Бухта"

<strong>Адреса:</strong> вул. Сяйво 12 (у приміщенні Львівського керамічного заводу)

<strong>Рівень:</strong> від новачка до профі

<strong>Опис:</strong> "Бухта" - стенд, який відкрився недавно зусиллями кількох молодих скелелазів. Величезна площа (зал 320 кв. м.) та висота (16м) заводського приміщення дали змогу зробити під одним дахом приміщення для болдерінгу, складності та відпочинкової зони з чимось на зразок бару.

На стенді накручено багато трас для лазіння складності і ще більше болдерінгів. Тут скелелаз будь-якого рівня знайде маршрут для себе. А якщо такого не буде, швидше за все, ви зможете його собі накрутити самі. Під стелею натягнутий хайлайн. Є навіть одна траса для драйтулінгу. Стенд розміщений трохи далеко від центру міста, але це компенсується його внутрішніми перевагами, серед яких я не вказав ще спеціалізовані тренажери. Приблизний перелік: великий campus board, finger board, bachar ladder, шведська стінка із знімним турніком та брусами, окремий турнік що крутиться (такий, яким розводять недалекоглядних перехожих в центрі), боксерська груша, лавка для штанги.

!["Гриб" посередині "Бухти"]({{ site.baseurl }}/assets/images/posts/2014/09/DSC_0515_07_53.jpg)
*"Гриб" посередині "Бухти"*

![Bachar's ladder]({{ site.baseurl }}/assets/images/posts/2014/09/DSC_0490_00_14.jpg)
*Bachar's ladder*

<strong>UPD:</strong> на стенді додали [Peg Board](http://pegboardclimbing.com/)

В стенді обладнано туалет та приміщення під душ, яке, тим не менше, наразі не працює. Туалет працює, там є кран і мило, що дає змогу хоч якось помитись після стенду

В стенді обладнано чоловічу та жіночу кімнати для перевдягання великого розміру.

![Будівля на території керамічного заводу]({{ site.baseurl }}/assets/images/posts/2014/09/DSC_0463_23_52.jpg)
*Будівля на території керамічного заводу*

Щоб добратись до стенду вам прийдеться пройти через "вулицю розбитих <del>ліхтарів</del> складських будівель" і отримати багато вражень про район Львова, в якому ви, ймовірніше за все, ще не були - Левандівку. Доїхати туди можна на велосипеді і розмістити його можна або перед входом в сам стенд (там його можна прив'язати) або в кімнаті для перевдягання (ніде прив'язати), або в самому приміщенні стенду.

<strong>Стан:</strong> Стенд побудований відносно недавно, тому вся фанера у відмінному стані. Розфарбування фанери, яке було таким гарним на час відкриття, тепер покрилось чорними слідами скельників. Зачіпки на стенді виробництва LeoHolds та WUH (зачіпки Михайла Кекляка) в основній масі нові та в чудовому стані. Зачіпки WUH вдосконалюються кожен місяць-другий і зараз на стенді багато цікавих зачіпок.

Мати в ідеальному стані. Втоплені в підлогу, вони нові та достатньо м'які. Падати на них приємно.

Але саме приміщення відчутно забруднилось з часом: воно велике і потребує нелюдських сил на його миття. При ходінні по підлозі в скельниках їх варто витерти перед пролазом маршруту. Та й самі стіни стають все брудніші.

![Площини]({{ site.baseurl }}/assets/images/posts/2014/09/DSC_0484_00_09.jpg)
*Площини*

Спорядження, яке дають людям в оренду, 50/50 складається з доволі нового та доволі старого. Плюсом є те, що воно покращується за можливості, а не стоїть на місці.

В стенді комфортно займатись лише осінню та весною, оскільки, за рахунок розміру приміщення, зимою його тяжко нагріти, а літом - провітрити та охолодити.

Зимою температура всередині стенду коливається від +10 до +5 градусів за цельсієм.

<strong>Відомі скелелази:</strong> Команда засновників "Бухти": Кекляк Михайло, Назар Кукарін, Антон Шалений та Крив'як Володимир. На стенд часто заходять різні місцеві сильні скелелази.

<strong>Атмосфера:</strong> На стенді безумовно позитивна атмосфера, яка чимось нагадує атмосферу на Погулянці, лише рівномірно розсіялась по величезному приміщенні. До новачків тут ставляться з розумінням та порадою.

<strong>Висновки:</strong> Якщо вам не тяжко та не ліньки добратись на вулицю Сайво, 12, то "Бухта" - однозначно найкращий стенд на даний момент, в який ви можете попасти: тут є багато варіантів для тренування складності та болдерінгу, спеціалізованих тренажерів та привітних людей.
