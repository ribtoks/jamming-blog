---
layout: post
title: Порівняння роботи серця під час болдерінгу та лазіння з мотузкою
date: 2014-07-09 14:21:41.000000000 +03:00
categories:
- RockClimbing
- Training
tags:
- suunto
- пульсомір
- стенд
- траверс
- тренування
author: 'Taras Kushnir'
feature: 'posts/2014/07/general_training_info.png'
---

Пульсомір - вельми незамінна річ для тих, хто специфічно тренується для бігу, тріатлону, плавання та багатьох інших видів спорту. Альпіністи теж не нехтують таким прекрасним доповненням для тренувань. За допомогою пульсомірів не тільки вимірюють зону, в якій працює серце під час даної вправи, але й час, який необхідний серцю для відпочинку. Відраховується він лише на сучасних більш-менш дорожчих пульсомірах, які вміють рахувати величину, яка б на ЕКГ (електрокардіограмі) визначалась як відстань між зубцями R. Недавно я поміняв свій <a title="Про пульсоміри" href="http://jamming.com.ua/%d0%bf%d1%80%d0%be-%d0%bf%d1%83%d0%bb%d1%8c%d1%81%d0%be%d0%bc%d1%96%d1%80/" target="_blank" rel="noopener noreferrer">пульсомір Polar</a> на Suunto Quest (разом із GPS Pod), чим досить задоволений, незважаючи на певні незручності. Одною із незручностей (чи зручностей) є необхідність використовувати пропрієтарні програми для Suunto девайсів та їхній сервіс Movescount (який, тим не менше, може експортувати дані у Strava, хоча я й не користуюсь останньою).

<!--more-->

Movescount досить гарно відображає дані, що записує пульсомір та GPS Pod Suunto (та всі інші Suunto-прилади). Завдяки цьому мені стало цікаво записати свій пульс при двох різних тренуваннях: болдерінг та мотузка. Обоє тренування складались із розминки, основної частини та заминки. Під час болдерінгового тренування основною частиною була CIR (Continuous Intensity Repetition) із 10 болдерінгів на рівень або півтора менші за мій максимальний, а заминкою було ARC (Aerobic Restoration and Capillarity) траверс тривалістю 30хв. Під час тренування із мотузкою в основній частині я лазив трасу складністю на півтори рівня меншу за мій максимальний редпоінт 10 разів. Болдерінги всі були різні, а траса для мотузки - одна і та сама. На будь-якому болдерінгу були тяжчі рухи, ніж будь-які рухи на трасі з мотузкою.

![Пульс під час болдерінгів]({{ site.baseurl }}/assets/images/posts/2014/07/hr_charts_bouldering.png)
*Пульс під час болдерінгів*

![Пульс під час лазіння з мотузкою]({{ site.baseurl }}/assets/images/posts/2014/07/hr_chart_rop_climbing.png)
*Пульс під час лазіння з мотузкою*

З графіків видно:
<ul>
<li>кількість маршрутів та болдерінгів, які я проліз</li>
<li>на графіку із болдерінгами чітко видно ARC траверси в кінці тренування</li>
<li>під час лазіння із мотузкою максимальний пульс більший, ніж під час болдерінгів</li>
<li>між болдерінгами відновлення було швидшим і дозволяло теоретично зробити більше спроб</li>
<li>після лазіння із мотузкою для організму потрібно більше часу на відновлення (23 години проти 16 для болдерінгів)</li>
</ul>
