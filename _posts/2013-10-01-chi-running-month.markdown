---
layout: post
title: 'Ци-біг: місяць потому'
date: 2013-10-01 22:23:37.000000000 +03:00
categories:
- Running
- Training
tags:
- біг
- взуття
- гордон пірі
- дреєр
- постава
- травми
- ци
author: 'Taras Kushnir'
---

Вже місяць я вчусь нової для себе техніки бігу, яка називається Ци Біг. Після <a title="Ода Ци-бігу" href="http://jamming.com.ua/%d0%be%d0%b4%d0%b0-%d0%b1%d1%96%d0%b3%d1%83-%d1%86%d0%b8/" target="_blank"> вдалого старту</a> сталось все ж багато цікавого, про що можна розказати.

На наступний день після першої пробіжки в мене навіть при звичайній ходьбі боліли гомілки. Тому я ходив теж розслаблено, сміявся, що це Ци-ходьба. Після другої пробіжки стало легше, але гомілка все ще чудово відчувалась навіть при ходьбі. І повністю її відпустило тільки після четвертої пробіжки.

Коли ноги мене більше не турбували, прийшов час задуматись про взуття. З доступного мені взуття із расово правильною основою були тільки Merrel True Glove, які і були невдовзі придбані. Суть "правильного" взуття в тому, щоб носок не був сильно нижче п'ятки (в майже усіх сучасних "кросівок для бігу" п'ятка вище носка як мінімум на 11мм), оскільки це заважає правильній техніці. Також для взуття важливо, щоб воно гнулось без проблем по всіх осях (не сковувало ногу). Ці Merrel'и, хоч і не ідеальні (тяжко уявити як я буду в них бігати зимою в снігу), але все ж підходять для barefoot бігу.

Щодо самого бігу Ци, то тут варто окремо зупинитись, оскільки я присвятив деякий час пошуку інших методик та оглядів. Суть в тому, що є багато клонів Ци-бігу (наприклад, <a title="Pose method" href="https://posemethod.com/pose-method/" target="_blank">Pose method</a>), які, як і Ци-біг, були створені як бізнес-модель. Незважаючи на цю меркантильну серцевину, всі ці техніки описують так зване Gravity running, коли рушієм бігу виступає більше гравітація, аніж м'язи: суть бігу в тому, що при поставі, близькій до ідеальної, тіло починає падати і ноги підставляються під центр мас для того, щоб не дати впасти повністю. Тобто такий біг являє собою просто контрольоване падіння. При цьому, що важливо, також потрібно крок починати з носка або середини стопи, а не з п'ятки, яка, крім того, що гальмує рух бігуна, так ще й більш травматична для коліна та суглобів.

Для людей, які хочуть навчитись бігати із правильною технікою для перемоги у змаганнях на швидкість, можу порекомендувати також <a title="Гордон Пірі" href="http://gordonpirie.narod.ru/" target="_blank">книгу Гордона Пірі</a> "<em>Як бігати швидко і без травм</em>".
