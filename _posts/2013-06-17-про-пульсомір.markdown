---
layout: post
title: Про пульсоміри
date: 2013-06-17 22:19:58.000000000 +03:00
categories:
- Gear
tags:
- polar
- suunto
- біг
- вибір
- пульсомір
author: 'Taras Kushnir'
---

Вже півроку, як я користуюсь пульсоміром <a title="Polar FT7" href="http://www.polar.com/en/products/get_active/fitness_crosstraining/FT7" target="_blank"><em>Polar FT7</em></a>. Спочатку я хотів собі якийсь Suunto, але коли дізнався, що в них у всіх базових моделей немає навіть підсвітки, я засумнівався в цьому бренді. А пульсомір, в якого вже є мінімум необхідних функцій, коштує від $200. Тому я звернувся до бренду-кандидата на друге місце - Polar (з ціною $80). Несподіванка чекала і тут. Хоча в Polar підсвітка є у всіх базових моделях, у всіх попередниках FT7 для зміни батареї потрібно віддавати годинник у ремонт Polar. У FT7 це можна зробити самому з допомогою монети: задня кришка відкручується. Також тільки починаючи з FT7 можна звантажувати файли із пульсом на комп'ютер через спеціальний девайс (з блютузом). Проблема в тому, що девайс цей коштує близько півсотні доларів. Але поки необхідності у деталях немає і мені вистачає показників середнього пульсу та максимального пульсу крім деяких інших.

З пульсоміром бігаю по доріжках та в горах. Сам годинник на руці сидить зручно і ремінець на тіло теж зручний. Є водозахист "50м", тобто для душу буде достатньо. Тим, хто ще не вибрав пульсомір, я рекомендую цей Polar FT7 (жаль не заплатили за рекламу)
