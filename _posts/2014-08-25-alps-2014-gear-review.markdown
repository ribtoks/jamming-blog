---
layout: post
title: Короткий огляд використаного спорядження в Альпах 2014
date: 2014-08-25 08:21:09.000000000 +03:00
categories:
- Gear
tags:
- DealExtreme
- Expedition Duffel
- Juice CS4
- Kayland M11+
- Leatherman
- Mountain Hardweir
- msr
- Petzl Tikka RXP
- Reactor
- RidgeRest Solite
- Therm-a-Rest
- баул
- Зовнішня батарея
- коврик
- ліхтарик
- мультитул
- огляд
- пальник
- споряга
- спорядження
- черевики
author: 'Taras Kushnir'
feature: 'posts/2014/08/img_00011.jpg'
---
<blockquote>В цьому світі речі люблять, а людей - використовують</blockquote>

Цього року [поїздка в Альпи](http://lvivtoevolene.wordpress.com) видалась доволі дощовою. Незважаючи на дощі, мені вдалось сходити нові маршрути, ну а окрім того - побувати в двох нових для мене країнах і одних нових великих горах. З часу минулого року багато споряги зазнало еволюції і я стараюсь іти в ногу з часом і по мірі власних можливостей, користуюсь новою спорягою. Цей пост буде про нові речі, якими я користувався під час поїздки.

Буде розглянуто: пальник MSR Reactor 1L, ліхтарик Petzl Tikka RXP, баул Mountain Hardweir Expedition Duffel, мультитул Leatherman Juice CS4, Зовнішня батарея з DealExtreme, черевики Kayland M11+, коврик Therm-a-rest RidgeRest Solite.

<!--more-->

### MSR Reactor 1L

Чудо-пічка, з якою я прожив 3 тижні на одному великому балоні (450г) із газом, готуючи двічі на день + чаї. Навчився його розпалювати в холод та топив ним сніг на льодовику на трьох людей. Жодного разу не заглючив і не поламався. В казанку (1л) можна закип'ятити десь 0.7л (може трошки більше), бо якщо залиєш більше, то вона вистрибує і розхитує все при кипінні. На пальник сам ставити жоден інший посуд не вийде і за допомогою казанка можна приготувати лише швидкі і не дуже складні страви. Мені вдавалось приготувати каші (рис, гречка, вівсяна) та супи. Мій друг умудрявся приготувати там макарони. Незважаючи на обмеження казанка, на пальнику таки можна приготувати щось інше, якщо тримати сковорідку в руках над ним.

### Petzl Tikka RXP

Минулорічна новинка від Petzl: ліхтарик із датчиком відстані, який відповідно регулює світло для заощадження батареї. З інших плюсів: захищеність від води, літієва батарея, що заряджається через mini usb (не знати, плюс чи мінус). З власного досвіду можу сказати, що батарея служить тиждень+, якщо нею світити до години кожного дня. Це з врахуванням розряджання від холоду. В Альпах я часто спав з ліхтариком в спальнику, але так само часто залишав його просто в наметі, де було досить так прохолодно і вона не розряджалась смертельно. Також з нею ліз вночі на Mont Blanc du Tacul на холоді і після цього теж все було добре.

### Mountain Hardweir Expedition Duffel

Замовив цей баул невдовзі перед поїздкою, щоб поміститись в обмеження по розмірах сумки в літак, бо мій рюкзак (Millet Khumbu 75+) точно туди би не вліз. Сумка виглядала міцною і надійною. Є лямки, щоб нести її не як сумку, а як рюкзак, але лямки ці тонкі і не дуже зручні. Мушу сказати, що сумку мені в дорозі додому продірявили в Борисполі в Києві і після кожного транзиту через Київ вона ставала все більш обшарпана, ніж попереднього разу (в цьому аеропорті ставляться погано до чужого багажу). Цю сумку я вибрав за її вагу (1.6кг) і одні з найкращих властивостей по водовідштовхуваності серед аналогів. Мала вага дозволяла більше запхати в неї в літак (The North Face Duffel та Mountain Equipment важать по 2 кг і забирають ще вагу споряги, яку можна взяти). Наступного разу я напевно купив би Mountain Equipment сумку, бо в неї багато всяких зручних плюшок всередині.

### Leatherman Juice CS4

Дуже класний маленький мультитул. Використовував його не раз. Плоскогубці досить маленькі для ремонту дрібничок і водночас досить міцні для ремонту споряги (на зразок рантів в кішках). В ньому є багато викруток і разом із Leatherman Extender в нього можна вставити будь-які біти. Враховуючи його розмір, він є майже незамінним помічником.

### Зовнішня батарея з DealExtrme

Я вже писав про батарею в [статті про Довбуші]({{ site.baseurl }}{% post_url 2014-05-12-dovbush-rocks-trip %}), але не втомлюсь повторити ще раз,

яка цінна це була покупка за 30 доларів.

### Черевики Kayland M11+

Мабуть, M11+ в них я так і не залізу, оскільки прийдеться їх відставити, як мінімум, в шафу на досить довгий період часу. Незважаючи на Event і всі діла, ці черевики промокають і після проходження по мокрому льодовику 3 години були чуть більше, ніж повністю, мокрі, як і мої ноги всередині, що є зовсім неприпустимо для альпіністських черевиків. Але я вже приміряв собі якісь наступні черевики (Scarpa Phantom Guide). Крім того випадку загалом в них було досить нормально, якщо забути про аномально широку підошву (і сніг, який на неї налипає поза антипідлипами з кішок).

### Коврик Therm-a-Rest RidgeRest Solite

Цим ковриком я дуже задоволений, оскільки він дуже теплий і водночас не є надувним. R-value в нього 3.5. Я в ньому ночував на льодовику в дощ без намету і знизу мені не було холодно. Його продірявили кішкою і все одно він стискався і за рахунок товщини холодно мені не було.
