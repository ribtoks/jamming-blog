---
layout: post
title: Скелелазіння в Ågelsjön - зустрічаючи осінь
date: 2016-09-20 11:55:43.000000000 +03:00
categories:
- ClimbingTrips
- RockClimbing
- Travel
tags:
- agelsjon
- стокгольм
- швеція
- скелелазіння
author: 'Taras Kushnir'
feature: 'posts/2016/09/5DM38111_3_DxO_scaled.jpg'
---

В Швецію хотілось поїхати вже давно: відносно близько до Таллінну і з паромним сполученням вона була більше, ніж доступна. Не вистачало тільки часу та бажання, але нарешті й вони знайшлись на початку вересня. Країна густо всіяна невеликими горбочками, озерами і невисокими скелями. Було дуже тяжко вибрати куди ж поїхати. В результаті, я дослухався до місцевих скелелазів, які порадили Ågelsjön - невелике озеро на південь від Стокгольму із двома дюжинами гранітових скель по берегах.

<!--more-->

Західне узбережжя Балтійського моря зустріло нас теплою погодою: +25 і майже безвітряно. Таке полегшення після холодного Таллінну! Архітектура старого міста, де жив Карлосон, дуже подібна на старий Львів та центральний Таллінн. А от що там справді круте - то це станції метро, які по-різному декоровані. Ось, наприклад, "підземелля":

![станція Rådhuset]({{ site.baseurl }}/assets/images/posts/2016/09/5DM38075_DxO_scaled.jpg)
*станція Rådhuset*

Дорога до озера Ågelsjön займає ~140км від Стокгольму, 135км з яких - по трасі Е4 із обмеженням 110км/год. Жителям столиці Швеції не завжди доцільно тратити ці півтори години на дорогу, оскільки Стокгольм, мабуть, - найбільш скелелазне місто в світі. В межах досяжності міського метро знаходиться, як мінімум, дві дюжини скель різного рівня складності, величезний болдерінговий район та кілька найбільших скандинавських стендів. Якби не довга зима і коротке літо, я серйозно би задумався над переїздом туди.

![Карта скель біля озера Ågelsjön]({{ site.baseurl }}/assets/images/posts/2016/09/agelsjon_map.jpg)
*Карта скель біля озера Ågelsjön*

Саме озеро доволі невелике: 0.5км в ширину і 3км в довжину, кострубате і на його берегах доволі багато скель. Граніти часто височіють на 100 і більше метрів, але вони ніби поскладані по сходинках і чисто скелелазні частини - висотою не більше 15 метрів. Виключенням є кілька скель посередині максимальною висотою 40 метрів, в яких є навіть тредові мультипічі з двох шнурків.

Природа в тих місцях дуже гарна: вигини озера гарно підсвічуються на заході сонця, невеликі граніти, що виповзають із води та мішаний ліс із старезними дубами і товстими соснами. Щодо тваринного світу, то можу сказати, що Bear Grylls в жодному випадку не помер би там з голоду. Велика риба, раки, змії, великі жаби, купа птахів та комах - далеко не повний перелік того, що живе в безпосередній близькості від туристів.

В ті кілька днів, які в мене були, я старався максимально багато лазити: ранком спортивні маршрути, а ввечері - тредові, які були легші по складності, але страшніші по відчуттях. Після моєї довгої паузи у лазінні на скелях, було доволі тяжко повертатись. Спочатку я старався налазити більше простіших маршрутів (навколо 6b), щоб знову звикнутись. Маршрути до 6а включно були доволі трешнякові - високі болдери із дивними рухами на 3 шлямбури, перший з яких посередині 10-метрової скелі. 6b та 6c були більш логічні та "прості" - в якомусь сенсі. Останнього дня я спробував якусь 7а+ із дуже гострими зачіпками, але не зміг її чисто пролізти. Також я привіз з собою слеклайн і під кінець поїздки впевнено доходив до середини 15 метрового розтягнення.

Щодо спорядження, то можу підтвердити всі ті добрі слова, сказані на адресу закладок DMM Offset та Brass. Вони справді дуже добре заходять в різні щілини. Була невелика проблема зв'язана з тим, що я забув екстрактор - прийшлось допомагати собі карабіном що не дуже зручно. Щодо моїх улюблених скельників La Sportiva Katana Laces, то й вони здивували мене. Мушу зізнатись, в них деколи вискакувала моя п'ятка. Ставалось це дуже рідко лише на довгих маршрутах, де все лізлось на самих носочках. Але виявилось, що в них була ще одна дирочка для шнурування, якою я нарешті скористався і, здається, тепер за проблеми з п'яткою можна забути. Мій телефон Samsung S6 із виключеним GSM зв'язком за 6 днів фотографій розрядився на 25% що, можу сказати, доволі непоганий результат. З таким успіхом цей телефон можна брати як неважку та компактну камеру на альпіністські маршрути.

Під час поїздки я знімав відео, які, по приїзді, змонтував в 3-хвилинний ролик, який можна переглянути нижче.

{% include youtube-video.html id="tKJjwPkWAJM" %}
