---
layout: post
title: Як завантажувати фото та ілюстрації на мікростоки?
date: 2015-01-08 00:54:50.000000000 +02:00
categories:
- Photography
tags:
- illustration
- keyword
- microstock
- photo
- software
- stock
- xpiks
author: 'Taras Kushnir'
feature: 'posts/2015/01/seo-keywords.jpg'
---

В цьому пості я поясню особливості завантаження своїх роботі на фотостоки на зразок [Shutterstock](http://submit.shutterstock.com/?ref=1263382), [Depositphotos](http://depositphotos.com?ref=1799659) чи [Fotolia](http://us.fotolia.com/partner/204276794). Для завантаження на мікросток ви зазвичай заходите на свій мікростоковий сайт, шукаєте кнопку "Завантажити", вибираєте свої файли, чекаєте, поки вони завантажаться і.. сприяєте тому, щоб ваші роботи купили. Як це зробити я й опишу нижче.

<!--more-->

По-перше, ви можете користуватись FTP завантаженням на стоки (більшість стоків підтримують завантаження робіт по FTP) замість роботи у веб-браузері, що помітно пришвидшує роботу. Для цього вам потрібна програма, що підтримує FTP. Як хороший варіант, рекомендую [FileZilla](https://filezilla-project.org/). Вона доступна для всіх платформ (Linux, OS X, Windows). Параметри для завантаженню по FTP ви можете знайти на кожному стоці.

По-друге, для того, щоб покупці змогли знайти в пошуку ваші роботи, їм необхідно додати назву, категорії та ключові слова на зразок тих, що ви вводите при пошуку інформації в інтернеті. Назва - це описова назва роботи, а не творча, тобто на стоки не потрібно називати роботу "Неспокій душі", хоча такі ключові слова можна й додати, а варто написати не тільки що конкретно зображено, а й часто коли та як. Для ключових слів потрібно назбирати приблизно до 50 (залежить від стоку) слів, що найкраще відповідають тому, що зображено чи сфотографовано у вас на роботі. Тут можуть бути не лише прямі назви на зразок "вулиця", "машини", "пішоходи", але й концептуальні, як ото "рух", "вуличне життя", "суєта". Категорії - це, зазвичай, дві концепції, до яких ви можете віднести тематику своєї роботи. Наприклад, "Бізнес", "Здоров'я", "Природа".

Нюанс тут полягає в тому, що якщо ви завантажуєте свої роботи на кілька мікростоків (а я раджу вам так і робити), то теоретично на кожному з них треба заповнювати ці поля (назву, категорії та ключові слова). Відповідно, ця робота починає ставати достатньо монотонною: зайти на сайт, натиснути "Upload", вибрати файли, прописати ключові слова (або скопіювати з попереднього завантаження на інший сайт), прописати категорії, назву тощо. На сьогодні є два способи вирішити цю монотонність.

Перший з них - це перекласти цю роботу на когось іншого. Тобто або ви шукаєте фрілансера, який за певну оплату погодиться завантажувати ваші фотографії та тегувати їх, або ви використовуєте один з існуючих інтернет-сервісів, які за певну фіксовану плату за фотографію роблять це за вас. Обидва варіанти пов’язані із витратою додаткових коштів, що не всім підійде.

Інший спосіб - користуватись програмним забезпеченням, яке допоможе вам прописувати ключові слова для фотографій. Виявляється, ключові слова та багато інших даних можна прописувати безпосередньо в сам файл зображення ([XMP/IPTC метадані](https://en.wikipedia.org/wiki/IPTC_Information_Interchange_Model)), а мікростоки при завантаженні вміють такі дані читати із зображень і вам вже не потрібно прописувати ці поля власноруч. Таке програмне забезпечення, знову ж таки, я б поділив на два типи: спеціалізоване та неспеціалізоване. Неспеціалізоване - це програмне забезпечення, з допомогою якого ви обробляєте свої фотографії. З досить великою імовірністю воно дозволить вам прописувати IPTC метадані. Будь то редактор фотографій (на зразок чудового безплатного [GIMP](http://www.gimp.org/)) чи редактора Raw файлів (на зразок безплатного [Darktable](http://www.darktable.org) або [RawTherapee](http://rawtherapee.com/)), вони дозволяють проставляти такі поля в файлі, який ви там редагуєте. Питання тільки в зручності такого підходу. Якщо ви детально редагуєте кожен файл, цей спосіб вам підійде без питань. Але якщо ви редагуєте певні файли, а інші - ні або у вас вже є велика колекція робіт, які треба протегувати, краще користуватись спеціалізованими програмами.

Спеціалізоване програмне забезпечення зазвичай розроблене із розрахунку власне на мікростокерів і дозволяє не тільки проставляти ключові слова та назву, але й завантажувати роботи на стоки прямо з програми. Серед платних таких програм, можна помітити [ProStockMaster](http://prostockmaster.com/) (вона не те, щоб платна, але потребує встановлення постійної реклами) та інші. Для OS X є [EasyStock](https://itunes.apple.com/gb/app/easy-stock/id916152396?mt=12) за 33 usd (на час написання статті). Для Linux я взагалі не знаю подібних програм. Все це наштовхнуло мене написати свою таку програму для проставляння ключових слів та завантаження на стоки. Програма називається [Xpiks](http://ribtoks.github.io/xpiks/) (Cross-platform Image Keywording Software) і завантажити ви її можете [за даним посиланням](http://ribtoks.github.io/xpiks/downloads/). Програма - кросплатформенна і працює під Linux, OS X та Windows. Вона дозволяє проставляти зображенням ключові слова, опис та назву. Також вона дозволяє вам завантажувати свої роботи на FTP сервери стоків. Інструкцію англійською мовою ви можете знайти [на офіційному сайті](http://ribtoks.github.io/xpiks/blog/2015/how-to-use-xpiks-part-1), а українською - в <a title="Як використовувати Xpiks мікростокеру" href="http://jamming.com.ua/%d1%8f%d0%ba-%d0%b2%d0%b8%d0%ba%d0%be%d1%80%d0%b8%d1%81%d1%82%d0%be%d0%b2%d1%83%d0%b2%d0%b0%d1%82%d0%b8-xpiks-%d0%bc%d1%96%d0%ba%d1%80%d0%be%d1%81%d1%82%d0%be%d0%ba%d0%b5%d1%80%d1%83/" target="_blank" rel="noopener noreferrer">наступному пості</a>.

Більше про самі фотостоки можна <a title="Як заробити в інтернеті на подорожах: історія першої тисячі доларів у мікростоках" href="http://jamming.com.ua/%d1%8f%d0%ba-%d0%b7%d0%b0%d1%80%d0%be%d0%b1%d0%b8%d1%82%d0%b8-%d0%b2-%d1%96%d0%bd%d1%82%d0%b5%d1%80%d0%bd%d0%b5%d1%82%d1%96-%d0%bd%d0%b0-%d0%bf%d0%be%d0%b4%d0%be%d1%80%d0%be%d0%b6%d0%b0%d1%85-%d1%96/" target="_blank" rel="noopener noreferrer">прочитати тут</a>.
