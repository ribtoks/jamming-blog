---
layout: post
title: Перше враження від Mountain Equipment Morpheus Jacket
date: 2013-10-29 22:28:10.000000000 +02:00
categories:
- Gear
tags:
- equipment
- fail
- Jacket
- morpheus
- Mountain
- деталі
- зроблено
- погано
- якість
author: 'Taras Kushnir'
---

![]({{ site.baseurl }}/assets/images/posts/2013/10/me-morpheus-jkt.jpg)
Недавно мені в руки попала відносно бюджетна куртка <a title="Morpheus Jacket" href="http://www.mountain-equipment.co.uk/the_gear/clothing/waterproof/morpheus_jacket---566/" target="_blank" rel="noopener noreferrer">ME Mopheus Jacket</a>, яка позиціюється ME, як легший та не такий alpine варіант їхньої топової Gore-Tex'ової куртки <a title="Tupilak Jacket" href="http://www.mountain-equipment.co.uk/the_gear/clothing/waterproof/tupilak_jacket---849/" target="_blank" rel="noopener noreferrer">Tupilak Jacket</a>. Коротко про куртку: класична gore-tex'ова куртка, яка склеєна з трьох шарового Gore-Tex 50D та з посиленнями Gore-Tex 70D, сумісний з каскою капюшон, різноманітні стяжки.

Що сподобалось:
<ul>
<li>Добротно зроблена сама куртка. Виглядає міцною і надійною. Вдягаючи її, почуваєшся захищеним</li>
<li>Капюшон справді сумісний з каскою (у багатьох куртках таке теж заявлено, але зроблено погано) та в ньому є міцний козирьок</li>
<li>Кольори на офіційному сайті відповідають таким у справжньої куртки та розмір "M" - таки "M" і відповідає такому розміру у багатьох інших фірм (Rab, Arc'teryx, etc.)</li>
</ul>

Що не сподобалось - купа деталей зроблено неуважно:
<ul>
<li>Капюшон просто гігантський! Він не має стяжки по висоті і тому він налазить на очі, якщо вдягати куртку без каски: його практично неможливо налаштувати без каски так, щоб було зручно для обличчя</li>
<li>при склеєнні gore-tex'ових кусків, частина клею попала на основний замок і він заїдає в цьому місці</li>
<li>стяжки внизу куртки не дуже надійно фіксують сам стягувальний шнурок, він проковзує, якщо потрясти низ куртки</li>
<li>підборіддя в куртки досить низьке, воно ледве досягає до мого підборіддя (досить зручно, коли воно високе і досягає майже до носа - так краще захищає від вітру і снігу)</li>
<li>відсутність pit zips (вентиляції під руками) теж не додає добра</li>
<li>кишені починаються досить високо, на мою думку, навіть занадто високо: якщо їх відкрити і запхати руки всередину, вище рук до верху кишень будуть великі пустоти, куди, теоретично, може попадати сніг чи дощ</li>
<li>основний замок, хоча і YKK, але не найзручніший з тих, якими я користувався</li>
</ul>

Порівнюючи її з Arc'teryx Alpha SV, можу сказати, що ME і рядом не може з нею лежати. В Alpha SV настільки багато маленьких зручних плюшок, що це її виводить на майже недосяжну висоту.
