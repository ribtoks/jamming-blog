---
layout: post
title: Нарешті 7с!
date: 2015-05-17 19:17:55.000000000 +03:00
categories:
- RockClimbing
tags:
- 7с
- маршрут
- пролаз
- скелі Довбуша
- тарас бульба
author: 'Taras Kushnir'
feature: 'posts/2015/05/DSC_4202.jpg'
---

Відпочивши тиждень після травневих, я таки заліз <strong>"Тарас Бульба"</strong> - класичне <strong>7с</strong> на скелях Довбуша.

Для пролазу "Тараса Бульби" мені знадобились:
<ul>
<li>3 роки з хвостиком скелелазних тренувань (зараз якраз початок мого четвертого року)</li>
<li>3 чудові книжки по скелелазінню ("Self-coached climber", "Training for climbing" та "Gimme kraft")</li>
<li>3 спроби в день пролазу та ще 9 спроб в інші 3 дні (не рахуючи 4 днів роботи над ним з верхньою страхівкою)</li>
</ul>

Всі три спроби з нижньою в день пролазу мене страхувала Юля і це для неї була перша страховка на такій категорії. Заліз я його в La Sportiva Katana laces. На першу спробу я почувався неймовірно сильним, ніби можу його зразу замочити, але натупив з ногами. Другу спробу я теж зіпсував через те, що вирішив пролізти по-іншому, ніж планував. На третю спробу я вже був настільки втомлений, що думав, що не залізу і ліз просто щоб ще попрацювати над маршрутом, але вдалось залізти! Як і всі новачки, я не дуже люблю, коли інші люди дивляться на мою спробу пролазу, але цього дня зібралась невелика аудиторію в 7-8 людей, які, як я думав, будуть мені заважати тим, що я буду себе почувати сковано, але в результаті вони мені допомогли своєю підтримкою і криками "Давай!".

Після пролазу я відчув себе настільки морально розслабленим і вільним, адже я вже тиждень прокидався та засинав, хоч раз та й згадуючи якийсь перехват на маршруті. Крім того, саме ця категорія була дуже важливою для себе особисто.

Зараз в мене грає Symphony No.87 in A major Гайдна і під неї згадуючи відчуття після пролазу, я почуваюсь ще більш розслабленим морально.

Дякую Андрію та Юлі за страховку та всім, хто мене підтримував і вірив :) Залишилась ще одна сходинка до 8а.
