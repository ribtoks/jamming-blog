---
layout: post
title: 'Огляд скелелазних стендів у Львові: стенд "SportLife" The wall'
date: 2015-03-05 23:26:10.000000000 +02:00
categories:
- RockClimbing
- Стенди
tags:
- sportlife
- the wall
- болдерінг
- скелелазіння
- стенд
- огляд
author: 'Taras Kushnir'
feature: 'posts/2015/03/DSC_3419_s.jpg'
---


Стенд з найкращим покриттям стін, яке я бачив у Львові! <del>та найбільшою ціною.</del>

Цей пост - попередній огляд, бо стенд зараз навіть не відкритий для широкого загалу.

Про попередні стенди читайте тут:
<ul>
<li><a title="Огляд скелелазних стендів у Львові: стенд “Погулянка”" href="http://jamming.com.ua/%d0%be%d0%b3%d0%bb%d1%8f%d0%b4-%d1%81%d0%ba%d0%b5%d0%bb%d0%b5%d0%bb%d0%b0%d0%b7%d0%bd%d0%b8%d1%85-%d1%81%d1%82%d0%b5%d0%bd%d0%b4%d1%96%d0%b2-%d1%83-%d0%bb%d1%8c%d0%b2%d0%be%d0%b2%d1%96-%d1%81%d1%82-3/" target="_blank" rel="noopener noreferrer">стенд "Погулянка"</a> (болдерінг та складність)</li>
<li><a title="Огляд скелазних стендів у Львові: стенд “Лазаренка”" href="http://jamming.com.ua/%d0%be%d0%b3%d0%bb%d1%8f%d0%b4-%d1%81%d0%ba%d0%b5%d0%bb%d0%b0%d0%b7%d0%bd%d0%b8%d1%85-%d1%81%d1%82%d0%b5%d0%bd%d0%b4%d1%96%d0%b2-%d1%83-%d0%bb%d1%8c%d0%b2%d0%be%d0%b2%d1%96-%d1%81%d1%82%d0%b5%d0%bd/" target="_blank" rel="noopener noreferrer">стенд "Лазаренка"</a> (болдерінг)</li>
<li><a title="Огляд скелелазних стендів у Львові: стенд “Бухта”" href="http://jamming.com.ua/%d0%be%d0%b3%d0%bb%d1%8f%d0%b4-%d1%81%d0%ba%d0%b5%d0%bb%d0%b5%d0%bb%d0%b0%d0%b7%d0%bd%d0%b8%d1%85-%d1%81%d1%82%d0%b5%d0%bd%d0%b4%d1%96%d0%b2-%d1%83-%d0%bb%d1%8c%d0%b2%d0%be%d0%b2%d1%96-%d1%81%d1%82/" target="_blank" rel="noopener noreferrer">стенд "Бухта"</a> (болдерінг, складність, хайлайн)</li>
<li><a title="Огляд скелелазних стендів у Львові: стенд “Climb club” (або “Арсен”)" href="http://jamming.com.ua/%d0%be%d0%b3%d0%bb%d1%8f%d0%b4-%d1%81%d0%ba%d0%b5%d0%bb%d0%b5%d0%bb%d0%b0%d0%b7%d0%bd%d0%b8%d1%85-%d1%81%d1%82%d0%b5%d0%bd%d0%b4%d1%96%d0%b2-%d1%83-%d0%bb%d1%8c%d0%b2%d0%be%d0%b2%d1%96-%d1%81%d1%82-2/" target="_blank" rel="noopener noreferrer">стенд "Climb club"</a> (болдерінг та "складність" на 3 відтяжки)</li>
</ul>

<!--more-->

Стенд називається доволі просто: The Wall. Стіна.

<strong>Адреса:</strong> вул. Героїв УПА 72, блок 40. З тильної сторони комплексу "SportLife".

<strong>Опис:</strong> Стенд, побудований в будівлі SportLife - за останнім словом техніки: площини не гладкі, а вкриті тоненьким шершавим шаром; зачіпки київського виробництва всі, як на підбір (за неперевіреною інформацією, це зараз найдорожчі зачіпки, які можна придбати на території України, хоча в коментарях підказують, що вони приблизно однакові); новенькі карабіни; системи на прокат не "Крок", а BD; всюди чисто <del>бо людей поки немає</del>, і на виду велика система вентиляції.

Словом, єдине, чого можна було б бажати - більш цікавих площин для шнурка та більшої площі стенду для болдерінгу, але загалом весь стенд зроблений на тверду п'ятірку.

![Площини]({{ site.baseurl }}/assets/images/posts/2015/03/DSC_3402_s.jpg)
*Площини*

Площа стенду значно менша за <a title="Огляд скелелазних стендів у Львові: стенд “Бухта”" href="http://jamming.com.ua/%d0%be%d0%b3%d0%bb%d1%8f%d0%b4-%d1%81%d0%ba%d0%b5%d0%bb%d0%b5%d0%bb%d0%b0%d0%b7%d0%bd%d0%b8%d1%85-%d1%81%d1%82%d0%b5%d0%bd%d0%b4%d1%96%d0%b2-%d1%83-%d0%bb%d1%8c%d0%b2%d0%be%d0%b2%d1%96-%d1%81%d1%82/" target="_blank" rel="noopener noreferrer">"Бухту"</a>, але приміщення розплановане з розумом. Стенд умовно поділений на дві частини - шнурок та все решта. Все решта - це два поверхи, верхній з яких - це розминочна частина із фінґербордами, кампусом та двома систем-бордами, а нижній - болдерінговий стенд. Впринципі, для деяких тренувань можна навіть з верхнього поверху не вилазити.

![Розминочна частина]({{ site.baseurl }}/assets/images/posts/2015/03/DSC_3386_s.jpg)
*Розминочна частина*

Розмір болдерінгового стенду - невеликий. Як у висоту так і ширину. Загалом в ширину - трошки менше, ніж половина "Лазаренка" на даний момент. А у висоту - десь як "Погулянка". На стенді для шнурка накручено ~40 трас і є місце для інших. В частині для шнурка також є рельєфна стінка (звичайно, могла бути крутіша із тріщиною, наприклад, але і так дуже круто).

![Болдерінговий стенд]({{ site.baseurl }}/assets/images/posts/2015/03/DSC_3394_s.jpg)
*Болдерінговий стенд*

Всі поверхні шершаві і можна в скельниках без проблем ставити ногу в тертя, зовсім як на скелях. Відповідно, є простір для цікавих маршрутів (маршрутів я не пробував, бо зараз можна лазити без магнезії тільки і я вирішив не збочуватись).

В будівлі є душ, WiFi та батареї. Так сказати, відчуй різницю..

<strong>Стан:</strong> поки що ідеальний. Нічого додати.

<strong>Відомі скелелази:</strong> стендом опікується Станіслав Клешньов, МС із скелелазіння, призер багатьох міжнародних змагань. Сподіваюсь, у Львові скоро заговорить українською.

<strong>Атмосфера:</strong> стенд ще не запустили і цін не оголосили, тому тяжко сказати про те, що буде. Але передбачаю набіг середньостатистичних відвідувачів SportLife із всіма наслідками. Після лазіння в кросівках по чудо-поверхні стенду та чистеньких зачіпках, їм прийде капець. Хоча Станіслав казав, що раз в півроку стенд будуть чистити та відновлювати поверхню.

<strong>Висновки:</strong> залежно від ціни та контингенту, стенд може стати дуже крутим місцем для тренувань, або.. ні. Оновлю цей пост, коли буде відомо всі деталі. Одне можна сказати, що по стану площин, зачіпок та тренажерів, подібного стенду у Львові ще не було. Якщо дуже сильно відмити "Бухту" і зробити там нормальну вентиляцію та опалення, в неї є всі шанси змагатись з SportLife, але це поки тільки в теорії.

Залишається надіятись тільки, що вони будуть популяризувати скелелазіння у Львові, що добре відіб'ється і на інших стендах.

&nbsp;
