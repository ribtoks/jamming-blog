---
layout: post
title: Як використовувати Xpiks мікростокеру
date: 2015-01-08 01:09:04.000000000 +02:00
categories:
- Photography
tags:
- xpiks
- інструкція
- фотографія
- мікростоки
author: 'Taras Kushnir'
feature: 'posts/2015/09/xpiks-qt-imported.jpg'
---

[Xpiks](http://xpiksapp.com) був створений мікростокером для мікростокерів і має допомогти вам зекономити час, що ви витрачаєте на проставляння ключових слів та завантаження ваших робіт на мікростоки. Він доступний для OS X, Windows та Linux.

У цьому пості ви дізнаєтесь як:
<ul>
<li>додавати роботи у потік</li>
<li>проставляти ключові слова</li>
<li>використовувати підказку ключових слів</li>
<li>зберігати XMP/IPTC метадані</li>
<li>завантажувати роботи на стоки</li>
</ul>

Короткий глосарій:
<p style="padding-left: 30px;"><em>метадані</em> - це додаткові текстові дані, що присутні в файлі зображення. Сюди відносяться назва, опис, авторство, ключові слова та багато інших, що не дуже цікаві мікростокерам. Всі метадані зазвичай заповнюються англійською мовою.
<p style="padding-left: 30px;"><em>теги</em> - ключові слова, за допомогою яких фотографії з'являються при пошуку

<strong>NB!</strong> Англомовна та <strong>повна версія</strong> цієї статті знаходиться [тут](http://xpiksapp.com/2015/how-to-use-xpiks-part-1) у двох частинах.

Незважаючи на те, що програмою вже можна користуватись, Xpiks поки що знаходиться в стадії розробки, тому прохання повідомляти про будь-яку неочевидну поведінку та помилки (можна на офіційному сайті або тут в коментарях).

Читайте інструкцію далі.

<!--more-->

Для початку, відкрийте Xpiks. Ви побачите головне вікно програми на зразок цього:

![]({{ site.baseurl }}/assets/images/posts/2015/09/xpiks-qt-justopened.jpg)


Далі ви можете додати файли зображень за допомогою кнопок “Add files” (додати файли) або “Add directory” (додати папку з файлами зображень). Також можна просто перетягнути необхідні файли або каталоги на Xpiks. Ви можете додати лише зображення типу JPG (ілюстратори додають ключі слова у preview-файли). Отже, давайте додамо кілька файлів.

Після того як ви вибрали файли, що ви бажаєте протегувати, та натиснете кнопку “Відкрити” на діалозі відкриття, в Xpiks запуститься діалог імпорту XMP/IPTC метаданих, які вже можливо записані в дані файли (тобто назву, опис, автора та ключові слова).

![]({{ site.baseurl }}/assets/images/posts/2015/09/xpiks-qt-startimport.jpg)


Натисніть “Start import” (почати імпорт), щоб запустити процес імпортування або “Close” (закрити), щоб пропустити цей крок.

В даній версії Xpiks ви не можете імпортувати існуючі метадані потім, тому якщо ви закриєте діалог імпорту після додавання файлів, ви втратите цю можливість. <span style="color: #808080;">Xpiks робить тимчасові копії вашої роботи (ключові слова та описи) і ви можете їх відновити навіть якщо ви не зберегли файли (це поведінка по-замовчуванню). Якщо ви не бажаєте їх відновлювати, поставте галочку "Ignore backups" ("Ігнорувати резервні копії").</span>

Якщо під час імпорту виникнуть непередбачені помилки, повзунок стане червоного кольору. Після того, як імпорт завершено, ви можете приступити до проставлення метаданих.

![]({{ site.baseurl }}/assets/images/posts/2015/09/xpiks-qt-imported.jpg)


Якщо у вас багато картинок, які схожі за концепцією і в них буде багато спільних ключових слів, ви можете проставляти ключові слова кільком роботам одночасно (як і в багатьох популярних стоках). Для цього вам потрібно відмітити галочками подібні роботи і натиснути “Edit” (редагувати) в панелі у верхньому правому кутку. З’явиться діалог одночасного редагування.

![]({{ site.baseurl }}/assets/images/posts/2015/09/xpiks-qt-combinededit.jpg)


Тепер ви можете відкрити онлайн-сервіс, що допоможе вам підібрати ключові слова. Такі онлайн-сервіси, наприклад, надають [Shutterstock](https://submit.shutterstock.com/portfolio/suggestions.mhtml), [блог Юрі Аркуса](http://www.arcurs.com/keywording/) та багато інших. Підібравши ключові слова, запишіть або скопіюйте їх у відповідне поле. Також ви можете користуватись підказкою ключових слів, яка працює використовуючи величезну базу даних Shutterstock. Для цього натисніть на "Suggest keywords". У новому діалозі задайте у пошук те, що приблизно є на вашій картинці, а потім виберіть подібні роботи у результатах пошуку.

![]({{ site.baseurl }}/assets/images/posts/2015/09/xpiks-qt-keywords-suggestion.jpg)


Підказку ключових слів можна використовувати для кожної картинки окремо. Для цього потрібно натиснути на посилання "Suggest keywords" під ключовими словами кожної роботи.

Щоб вийти з діалогу одночасного редагування, ви можете натиснути “Save and append” (Зберегти та додати) або “Save and replace” (Зберегти на замінити), або ж вийти без збереження. Варіант “Зберегти та додати” додасть ключові слова, що ви ввели, до робіт, що ви одночасно редагуєте, а варіант “Зберегти та замінити” замінить ключові слова робіт, що ви редагуєте, словами, що ви ввели.

Коли ви редагуєте метадані вашої роботи і зробили якісь зміни, ви побачите оранжеву позначку біля кожної відредагованої роботи. Ця позначка буде біля роботи доти, поки ви не видалите її або не збережете.

![]({{ site.baseurl }}/assets/images/posts/2015/09/xpiks-qt-combinededit-applied.jpg)


Після одночасного редагування, ви можете продовжити редагувати кожну роботу далі скільки вам буде потрібно.

Для того, щоб завантажити ваші роботи на стоки, їх потрібно для початку зберегти. Якщо ви спробуєте завантажити роботи, які ще не є збережені (редаговані із оранжевою позначкою), ви отримаєте нагадування зберегти ці роботи.

Для того, щоб зберегти метадані, виберіть роботи, що потрібно зберегти та натисніть кнопку “Save” (зберегти) у верхній панелі керування зправа. Після цього запуститься діалог збереження метаданих. У вас буде опція зберегти резервну копію кожного файлу під час запису в нього метаданих.

![]({{ site.baseurl }}/assets/images/posts/2015/09/xpiks-qt-saving-images.jpg)


Після того, як збереження закінчиться, ви можете приступити до завантаження робіт на стоки, натиснувши кнопку “Upload” (Завантажити).

![]({{ site.baseurl }}/assets/images/posts/2015/09/xpiks-qt-upload-warnings.jpg)


Xpiks автоматично перевіряє файли на наявність в них всіх заповнених полів перед завантаженням (параметри можна змінити в налаштуваннях). Якщо будуть якісь невідповідності, ви побачите оранджеве повідомлення з помилками. При натисканні на нього можна отримати більш детальний звіт.

![]({{ site.baseurl }}/assets/images/posts/2015/01/WarningsDialog.jpg)


Більшість мікростоків дозволяють завантажувати роботи по FTP. Для того, щоб завантажити роботи, вам потрібно додати кілька сайтів до списку завантаження. Зазвичай, ви можете знайти параметри завантаження по FTP на вашому мікростоці в розділі завантаження. Для того, щоб завантажувати по FTP, вам потрібно знати адресу сервера (host), ім’я користувача (username) та пароль (password). Xpiks безпечно зберігає всі паролі до стоків а також ви можете покращити безпеку, вибравши в налаштуваннях головний пароль. Для того, щоб додати кілька стоків для завантаження, натисніть “Add FTP host” (додати FTP сайт). Після цього введіть всі необхідні дані зправа.

![]({{ site.baseurl }}/assets/images/posts/2015/09/xpiks-qt-upload-hosts.jpg)


Ви можете додати будь-яку кількість сайтів для завантаження по FTP, але перед безпосереднім завантаженням, позначте галочками на які саме сайти потрібно завантажувати цього разу. Для вас також є можливість завантажувати векторні файли (EPS and AI) разом із зображеннями (опція для стокових ілюстраторів), які називаються однаково із зображеннями, лише із розширенням EPS/AI замість JPG. Також ви можете автоматично створити з них архіви перед завантаженням (потрібно на деяких стоках для ілюстраторів). Коли все готово, натисніть “Start upload” (почати завантаження).

![]({{ site.baseurl }}/assets/images/posts/2015/01/UploadInProgress.jpg)


Після того, як завантаження завершено, ви можете зайти на сайти, куди ви завантажували роботи і перевірити, чи все спрацювало. В цьому прикладі я завантажував роботи на [Shutterstock](http://submit.shutterstock.com/?ref=1263382) та [Depositphotos](http://depositphotos.com?ref=1799659). Останній опрацював FTP завантаження майже моментально і роботи з’явились у “Незавершених” через 2 хвилини. На [Shutterstock](http://submit.shutterstock.com/?ref=1263382) всі роботи з’явились десь через 30 хвилин після завершення завантаження через високі навантаження на сток. Якщо якась помилка станеться під час завантаження, ви побачите це по червоному кольорі повзунка.

<span style="color: #808080;">Для ілюстраторів: щоб роботи на Shutterstock правильно брали ключові слова із preview, вам потрібно виключити Automatic FTP processing у вашому акаунті.</span>

Ви можете помітити, що в роботах не проставлені категорії. Так зроблено тому, що всі стоки використовують різні категорії і їх потрібно проставляти власноруч.

![]({{ site.baseurl }}/assets/images/posts/2015/01/depositphotos-success.jpg)


![]({{ site.baseurl }}/assets/images/posts/2015/01/shutterstock-success.jpg)

