---
layout: post
title: Замітка по тренувальних циклах
date: 2015-05-14 21:54:27.000000000 +03:00
categories:
- RockClimbing
- Training
tags:
- витривалість
- тренування
author: 'Taras Kushnir'
---

Традиційно скелелази мають кілька підходів до тренувань:
<ul>
<li>хаотичний каламбур (приходять і лазять - так робить більшість)</li>
<li>цикли (чіткий вихід на пік форми в певний період після відпочинку після циклу)</li>
<li>мішана схема (більш-менш підтримання постійного рівня, але нижчого за теоретичний пік)</li>
</ul>

Вже півтори роки я тренуюсь по циклах, які складаються із:
<ul>
<li>входження (якщо я давно перед цим не лазив)</li>
<li>тренування на максимальну силу (threshold bouldering)</li>
<li>тренування витривалості (4x4 або top-rope laps - лазіння з верхньою по якомусь маршруті на витривалість)</li>
<li>відпочинок (лазіння низької інтенсивності), після якої теоретично настає пік (на змагання, пролаз, etc).</li>
</ul>

Ось буквально недавно, прослухавши [подкаст Ондри](https://www.trainingbeta.com/media/tbp-017-adam-ondra-things-training/?portfolioID=3838), з якого, я, до речі, і [почув про TRX]({{ site.baseurl }}{% post_url 2015-05-13-trx-training %}), я здивувався, виявивши, що він тренується навпаки, спочатку витривалість, а потім силу. Це мене сильно заінтригувало і я вирішив поекспериментувати над собою і теж видозмінити свій цикл.

<!--more-->

Так я і зробив і в цьому циклі я зовсім оминув анаеробні тренування і таку вправу, як 4x4. Після циклу я [поїхав на Довбуші]({{ site.baseurl }}{% post_url 2015-05-13-dovbush-rocks-decade %}) лазити 7с і майже заліз, але "майже" - не рахується. Під час лазіння на мене зійшло просвітлення і я зрозумів, що те 7с було дуже схоже на 4х4 по тому, як після нього виснажувались руки. Для мене було майже неможливо зробити більше трьох повноцінних спроб на маршруті в один день (я падав майже в кінці, тому спроби були якісні) і так само мені було тяжко і майже неможливо зробити більше двох 4х4.

Витягнувши дома Дугласа і його <em>"Self-coached climber", </em>я і в нього знайшов підтвердження теорії, що прийшла мені в голову. Спочатку має бути витривалість, потім тренування на максимальну силу (hypertrophy and recruitment training), потім на анаеробну витривалість у вигляді тяжких траверсів або 4х4. У випадку Ондри, мені здається, що, оскільки він тренується чуть не кожен день, йому підходить графік, розроблений його тренером Пачі Усобіага.

Мій наступний цикл я буду точно проводити за цією схемою. Залишилось тільки добре подумати над тривалістю його частин. Думаю, першою прикидкою може бути 3 тижні витривалості, 3-4 тижні максимальної сили та 2 тижні анаеробних тренувань.
