---
layout: post
title: Перший драйтулінговий маршрут [проект] "Топлес" на Чортових Скелях у Львові
date: 2013-03-25 22:09:20.000000000 +02:00
categories:
- ClimbingTrips
- Drytooling
- Ice climbing
- Mountaineering
tags:
- драйтулінг
- львів
- чортові скелі
author: 'Taras Kushnir'
feature: 'posts/2013/03/IMG_2780_edited.jpg'
---

На цих вихідних у Львові відбулось зібрання невизнаних драйтулерів на скелях, які знаходяться трохи нижче відомих Чортових Скель. Наш квартет облазив одну поки що безіменну скелю, яку ми вже встигли охрестити "<em>Action Directe</em>", як влучно висловився один з драйтулерів, натякаючи на однойменний маршрут у Німеччині складності 9а: аж занадто наш камінчик схожий на той, по якому пролягає цей монстр світу скелелазіння.

Лазили з верхньою страховкою і великими зависами: день до того був Амбалфест на Погулянці. Та і лазиться нелегко. Половина скелі - серйозне нависання (на фотографії видно, що сніг лежить до нависання). Як би там не було, мені першому вдалось домучити до верху дві логічні лінії на нашому маленькому камені. Про одну з тих ліній ("<em>Топлес</em>") і піде мова нижче. Фотографія зі схемою в комплекті.

<!--more-->

Перша третина маршруту йде по нависанню, яке насправді помічаєш, тільки коли долазиш його. Нависання закінчується під ключем, після проходження якого залишається ще половина маршруту: тут вам і невеличкі дирочки для інструментів, сантиметрові активні полочки, Stein pull та інші технічні рухи. Загалом маршрут попередньо отримав мою суб'єктивну категорію M6 (vertical to overhanging with some difficult drytooling).

Розклад для ключа придумав Богдан Кравчук і після цього ми понасосували його кожен по кілька разів, поки він не став виходити добре. Загалом по маршруту можливо зробити всі рухи, проте нехватає загальної витривалості і сили.

Проект "<em>Топлес</em>" плануємо літом довести до пуття: розчистити мох, пробити шлямбури і пролізти чисто з нижньою страховкою.

Другий маршрут <a title="“Пісок на зубах” [проект] М5 на Чортових скелях" href="http://jamming.com.ua/%d0%bf%d1%96%d1%81%d0%be%d0%ba-%d0%bd%d0%b0-%d0%b7%d1%83%d0%b1%d0%b0%d1%85-%d0%bf%d1%80%d0%be%d0%b5%d0%ba%d1%82-%d0%bc5-%d0%bd%d0%b0-%d1%87%d0%be%d1%80%d1%82%d0%be%d0%b2%d0%b8%d1%85-%d1%81%d0%ba/" target="_blank">тут</a>

P.S. Спочатку через деякі обставини (відомі учасникам дійства) маршрут думали назвати "<em>Нудизм</em>". Але користуючись правом, яке дає перше ледве-проходження, я назвав його "<em>Топлес</em>", оскільки назва більш звучна і набагато краще передає події того дня.
