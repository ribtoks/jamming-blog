---
layout: post
title: Книги по фотографії
date: 2015-10-31 23:14:05.000000000 +02:00
categories:
- Photography
tags:
- книги
- рекомендації
- фотографія
- читання
author: 'Taras Kushnir'
feature: 'posts/2015/10/2014_09_life-of-pix-free-stock-photos-New-York-books-movies-Bookshop.jpg'
---

Щоб дізнатись основи фотографії не обов'язково записуватись на дорогі фотокурси. Я завжди був за самоосвіту і одне з моїх хоббі - Фотографія - не виключення. Як і багатьом іншим, мені хотілось знімати особливі та хороші кадри. Не можу сказати, що я вже досяг в цьому неймовірних успіхів, але завдяки деяким книгам я просунувся далеко від того фотографа-новачка, яким ще відносно недавно був. Нижче пропоную вам список книжок, які відіграли в цьому важливу роль.

<!--more-->

![]({{ site.baseurl }}/assets/images/posts/2015/10/photographic-eye.jpg)
<strong>The Photographic Eye: Learning to See with a Camera</strong> - перша книжка, яку мені було по-справжньому цікаво читати. В ній було всього по-трошки: історія фотографії, основи будови фотоапарату, основи композиції, уроки та вправи для того, щоб розвиватись, як фотограф. Та головне, що там було - це багато прекрасних чорно-білих фотографій, які надихали. Багато з них були настільки прості та вдалі, що я задумувався, що це прекрасно, що можна було так "просто" фотографувати.

&nbsp;

&nbsp;

&nbsp;

![]({{ site.baseurl }}/assets/images/posts/2015/10/art-of-photography.jpg)
<strong>The Art of Photography</strong> - класична книга-енциклопедія, в якій описано якщо не все, то дуже багато всього про фотографію. Третина книги присвячена плівочній фотографії, але решта - основи фотографії та цифрова фотографія. Книга велика і всеосяжна. В ній розказують про світло і композицію нарівні із будовою матриці фотоапарата. Автор розглядає класичні помилки фотографів, як підтасування фотографій під "правила" (rule of thirds, golden rule і так далі). Рекомендовано всім, хто хоче прочитати продуману та точну "специфікацію" фотографії.

&nbsp;

&nbsp;

![]({{ site.baseurl }}/assets/images/posts/2015/10/chasing-the-light.jpg)
<strong>Chasing the Light</strong> - прекрасна книга, в якій творчі та надихаючі фотографії вдало розбавлені технічними деталями та поясненнями про те, як використовувати різні види світла у різних жанрах фотографії. В цій книзі ви знайдете вичерпні поради стосовно того, як по-максимуму використовувати наявне світло. Автор представляє читачу себе таким же простим фотографом, як і він і розказує про те, що допомогло йому змінитись і стати кращим.

&nbsp;

&nbsp;

&nbsp;

&nbsp;

![]({{ site.baseurl }}/assets/images/posts/2015/10/LightGestureAndColor_Cover_3D.jpg)
<strong>Light, Gesture and Color</strong> - особлива книжка. В ній ви майже не знайдете технічних деталей та очевидних пояснень стосовно того, як треба фотографувати. Натомість автор непрямо навчає вас через історії з свого життя, зв'язані із тою чи іншою фотографією, пояснює свою поведінку та ділиться деякими секретами. Також він заставляє читача зрозуміти один важливий принцип: "Завжди носіть з собою кляту камеру!". Незважаючи на те, що з самого початку книга виявилась зовсім не тим, на що я сподівався, після прочитання я жодного разу не пожалів 30 доларів, які я витратив на її купівлю.
