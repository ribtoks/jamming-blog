---
layout: post
title: 'Скелелазіння для новачка: відповіді на поширені питання'
date: 2014-08-28 08:51:43.000000000 +03:00
categories:
- RockClimbing
- Training
tags:
- болдерінг
- вправи
- книги
- скелелазіння
- словник
- стенд
- терміни
- тренування
author: 'Taras Kushnir'
feature: 'posts/2014/08/img_0010-e1409201368474.jpg'
---

Ви - людина із активною життєвою позицією, кількома вільними годинами в тиждень і бажанням відкрити для себе скелелазіння, але ви не знаєте, з чого почати? Або ваші друзі ходять на стенд і перебувають в чудовій формі, а ви тільки про це мрієте?  Тоді вам сюди. Мета цього поста - поставити деякі крапки над "і" для скелелазів-початківців.

<!--more-->

### Види скелелазання

Скелелазіння саме по собі містить багато підвидів, з яких вам поки треба відрізняти два: болдерінг та складність. Складність - це лазіння по довгих маршрутах на високі скелі із страхувальним приладдям: скелелазною системою, мотузкою та різним залізяччям (карабіни, страхувальні пристрої тощо). Болдерінг - це лазіння на камені або низькі скелі по складних, але коротких маршрутах (які можуть мати всього кілька рухів). Страхування здійснюється за рахунок м'яких матів, які підстеляються під маршрутом.

[caption id="attachment_2085" align="alignright" width="300"]<img class="wp-image-2085 size-medium" src="{{ site.baseurl }}/assets/bouldering_mat-300x225.jpg" alt="bouldering_mat" width="300" height="225" /> Підстраховка при лазінні болдерінгу[/caption]

Яким саме видом скелелазіння краще займатись для вас - вирішується різними способами: бюджет, наявність скель, наявною скелелазною компанією, вашими амбіціями. Наприклад, бюджет: для болдерінгу потрібно набагато менше грошей, ніж для складності. Але остаточно вибрати ви зможете тільки спробувавши позайматись болдерінгом та складністю власноруч.

### Глоссарій

Тут я зібрав найпоширеніші терміни, які є незрозумілі для новачка-скелелаза:

<em>Стенд</em> - зазвичай, закрите приміщення, в якому на площинах із товстої фанери накручені спеціальні зачіпки, які імітують собою скелястий рельєф. Є також відкриті стенди, які деколи потерпають від поганої погоди, як і скелі.

<em>Траса</em> - маршрут на скелях, на якому лазять складність

<em>Болдер</em> - короткий тяжкий маршрут на камені, який лазять без мотузок та іншого залізного страхувального спорядження

<em>Шлямбур</em> - точка страховки в скелі (болт в просвердленому або видовбаному отворі)

<em>Відтяжка</em> - два карабіни, з'єднані стропою. Один карабін вщолкується у шлямбур. В інший карабін - мотузка.

<em>Станція</em> - кінець маршруту, де, зазвичай, встановлено кілька шлямбурів та спускове кільце для спуску скелелаза донизу

<em>Ключ</em> - найтяжче місце маршруту або болдера. На маршруті чи болдері може бути кілька ключів

<em>Вісімка</em> (вузол) - вузол, який найчастіше використовується в скелелазінні та альпінізмі

![Страхувальні пристрої типу "стакан"]({{ site.baseurl }}/assets/images/posts/2014/08/Zekeringsapparaten.jpg)
*Страхувальні пристрої типу "стакан"*

<em>Стакан</em> - [страхувальний пристрій](http://en.wikipedia.org/wiki/Belay_device) для лазіння складності

<em>Вісімка</em> (страхувальний пристрій) - пристрій з минулого десятиріччя, який використовувався для страхування. Зараз використовується дуже рідко через те, що крутить мотузку. Популярний через низьку ціну

<em>Гріха</em> - сучасний страхувальний пристрій. Справжня назва - GriGri. Дорогий, але має переваги над стаканом та вісімкою в тому, що автоматично стримує мотузку.

<em>Верхня страховка</em> - лазіння по маршруту, коли мотузка пропущена згори до низу через станцію, що забезпечує вам затримання в тій самій точці, якщо ви не можете лізти і відпустили руки від скелі

<em>Нижня страховка</em> - лазіння по маршруту, коли ви тягнете мотузку за собою і прощолкуєте мотузку через кожну відтяжку самостійно по мірі підйому. У випадку падіння ви пролітаєте вниз до останньої точки страховки. При лазінні із нижньою страховкою можна використовувати лише динаміку.

![Нутрощі динамічної мотузки]({{ site.baseurl }}/assets/images/posts/2014/08/dynamic_rope_inside.jpg)
*Нутрощі динамічної мотузки*

<em>Динаміка</em> - динамічна мотузка, яка використовується у спортивному скелелазінні. В кожної динамічної мотузки є такі характеристики, як коефіцієнт розтягнення та кількість ривків (по стандарту UIAA), які вона може витримати без деформації внутрішньої будови

<em>Статика</em> - статична мотузка, яка використовується в промисловому альпінізмі. Деколи її використовують в скелелазінні для лазіння із верхньою страховкою. Для лазіння із нижньою страховкою непридатна

<em>Фактор ривка</em> - характеристика падіння скелелаза. Якщо коротко, то це відношення двох величин. Перша - повна довжина падіння. Друга - довжина використаного шнурка від скелелаза до страхуючого. Якщо довго, то це буде темою для окремої статті.

### Стенд

Знайдіть стенди, які є у вашому місті та сходіть на кілька занять. На стендах є свої компанії людей, які з радістю спробують вас чогось навчити, якщо ви в них запитаєте поради чи попросите допомоги. На стенд перший раз (і навіть багато наступних) можна прийти просто в кросівках, щоб спробувати потримати зацепи, полазити на простих маршрутах чи болдерінгах та подихати магнезією. Ті ж люди розкажуть вам про всі найближчі до вас скелі і навіть можуть звозити та показати їх вперше.

### Спорядження

![Сферичний скелелаз у вакуумі]({{ site.baseurl }}/assets/images/posts/2014/08/Climber_with_equipment.jpg)
*Сферичний скелелаз у вакуумі*

Скельники. Спорядження, без якого сучасних скелелазів, як таких, не було би. Мабуть, найголовніша деталь. Але новачки часто дослуховуються до своїх старших товаришів, які радять купувати скельники відразу на 2-3 розміри менші, ніж ваш розмір ноги. Це справді може мати місце, але для більш досвідчених скелелазів, які лазять по справді складних маршрутах. Для новачків ця біль поки є невиправданою. Поки ви тільки вивчаєте як лазити, на перший рік буде достатньо будь-яких скельників. Існує велика спокуса подумати, що, купивши хороші скельники, ви зразу станете добре лазити.

Магнезія. Теж незамінна річ, яку має мати кожен скелелаз. Магнезію зазвичай насипають в невеликий мішечок (теж продаються в магазинах із скелелазним спорядженням) і носять на поясі. Буває також рідка магнезія, яку використовують невеликими порціями, розмазуючи по руках. Вона висихає за кілька хвилин.

Для початку - це все спорядження, яке вам потрібно. Відразу купувати систему, відтяжки та мотузку не варто. Спочатку сходіть на стенд, з'їздіть на скелі (систему вам позичать на перший раз скелелази, які вже будуть там). Якщо ви все ж вирішили купувати систему, не купуйте системи українських виробників, оскільки вони зазвичай є системами для промислового альпінізму (незручні) та в додачу - неякісно зшиті. Відтяжки купувати окремо по одній штуці - немає сенсу. Вам в будь-якому варіанті буде потрібен цілий набір (10-15шт), тому, щоб зекономити гроші, можна купити такий набір на пару з вашим напарником-новачком. Також для складності вам буде потрібен якийсь страхувальний пристрій. Якщо ви вирішили згодом займатись виключно болдерінгом, вам згодом буде корисно купити свій особистий болдерінговий мат.

Карабіни бувають сталеві та із різних сплавів з алюмінію і донедавна переважала думка про неприпустимість страхування з допомогою алюмінієвих карабінів. Проте сучасні матеріали добре себе рекомендують. Для відтяжок використовуються алюмінієві карабіни без муфти для того, щоб швидше прощолкувати через них мотузку (звісно, ви можете використовувати муфтовані карабіни і просто їх не замуфтовувати, але це зайва вага і розмір, оскільки відтяжкові карабіни зазвичай набагато ергономічніші та легші). Карабіни, що зроблені для промислового альпінізму, в скелелазінні використовувати не можна.

### Техніка

Техніка в скелелазінні так само важлива, як сила, витривалість чи психологічна підготовка. І вона включає в себе не тільки техніку руху по каменю чи штучному рельєфу, але і буденні речі, як в'язання вузлів чи вщолкування мотузки у відтяжки. На рахунок вузлів для новачка варто запам'ятати, що в складності, при лазінні із верхньою чи нижньою, завжди потрібно вв'язуватись прямо в систему за допомогою [вузла вісімка](http://www.animatedknots.com/fig8_/) без додаткових ланок (карабінів). На міжнародних змаганнях із скелелазіння, всі інші вузли, крім вісімки, є забороненими (особливо одинарний булінь). При лазінні із нижньою часто використовують також вузол подвійний булінь, оскільки його легше розв'язати, ніж вісімку, після того, як він був навантажений. Оскільки ви - новачок, то ще скоро лазити із нижньою страховкою на скелях ви не будете, тому на рахунок відтяжок можете поки що не переживати: ці знання ви отримаєте через деякий час занять.

При страхуванні з допомогою вісімки, стакана чи грі-грі використовуються карабіни з муфтою або автоблокуванням, які не дають карабіну відкритися під час того, як ви оперуєте із страхувальним пристроєм.

### Напарник

Найкраще приходити на стенд та їздити на скелі із людиною вашого рівня лазіння. Тоді буде цікавіше тренуватись і в перспективі ви обоє досягнете більшого рівня, ніж окремо: змагальний дух творить на стенді чудеса. Напарник точно необхідний для складності, бо вам потрібна людина, яка безпосередньо буде вас страхувати. На багатьох болдерах напарник теж потрібен, оскільки буде захищати вас від падіння головою вниз або на виступ, який не вдалось прикрити болдерінговим матом.

### Мотивація

Перегляньте відео, де найкращі скелелази світу працюють над своїми проектами. Ви дізнаєтесь, як виглядають тяжкі та граціозні рухи. Наприклад, La Dura Dura 9b+

{% include youtube-video.html id="V1P97VVt6_k" %}

або болдерінги Nalle Hukkataival'а у Вегасі.

{% include youtube-video.html id="EzeIFpJuDRo" %}

Ці скелелази не добились своїх неймовірних результатів за 1 місяць чи, навіть, за рік. За їхніми пролазами стоять роки тяжких тренувань.

### Література

![Книга Дейва Маклеода "9 з 10 скелелазів роблять однакові помилки"]({{ site.baseurl }}/assets/images/posts/2014/08/9-out-of-10-climbers-mistakes_1024x1024.jpg)
*Книга Дейва Маклеода "9 з 10 скелелазів роблять однакові помилки"*

Якщо ви захочете підняти свій рівень серйозно, вам треба буде серйозно до цього підготуватись. Для початку - прочитати відомі книжки, які допомогли не одному поколінню скелелазів. Матеріали, які варто переглянути:
<ul>
<li>Статті в цьому блозі: <a title="Вправи для тренувань по скелелазінню" href="http://jamming.com.ua/%d0%b2%d0%bf%d1%80%d0%b0%d0%b2%d0%b8-%d0%b4%d0%bb%d1%8f-%d1%82%d1%80%d0%b5%d0%bd%d1%83%d0%b2%d0%b0%d0%bd%d1%8c-%d0%bf%d0%be-%d1%81%d0%ba%d0%b5%d0%bb%d0%b5%d0%bb%d0%b0%d0%b7%d1%96%d0%bd%d0%bd%d1%8e/" target="_blank" rel="noopener noreferrer">вправи для тренувань</a>, <a title="Психологічні вправи для скелелазіння, The Rock Warrior’s Way" href="http://jamming.com.ua/%d0%bf%d1%81%d0%b8%d1%85%d0%be%d0%bb%d0%be%d0%b3%d1%96%d1%87%d0%bd%d1%96-%d0%b2%d0%bf%d1%80%d0%b0%d0%b2%d0%b8-%d0%b4%d0%bb%d1%8f-%d1%81%d0%ba%d0%b5%d0%bb%d0%b5%d0%bb%d0%b0%d0%b7%d1%96%d0%bd%d0%bd/" target="_blank" rel="noopener noreferrer">психологічна підготовка</a></li>
<li>Eric Horst "<em>Training for climbing</em>" (є [переклад](http://www.mountain.ru/climber/FlashTraining/motor/index.shtml) російською мовою старшого видання книги Хьорста на mountain.ru)</li>
<li>Douglas Hunter "<em>Self-coached climber</em>"</li>
<li>Dave Macleod "<em>9 of 10 climbers make same mistakes</em>" (є [переклад](http://iloveclimbing.ru/2013/12/dave-macleod-skalolazanie/) російською мовою)</li>
</ul>

### Питання

Є питання? Не соромтесь задавати їх в коментарях. При необхідності, я доповню дану статтю відповідями на ваші питання.
