---
layout: post
title: Замітка по тренуваннях на fingerboard
date: 2015-01-30 14:57:47.000000000 +02:00
categories:
- RockClimbing
- Training
tags:
- Дейв
- МакЛеод
- пальці
- тренування
- фігнерборд
- фінгербоард
author: 'Taras Kushnir'
---

Читаючи книжку Дейва МакЛеода "9 of 10 climbers make the same mistakes", я дійшов до розділу, в якому Дейв описує classic fingerboard routine, тобто канонічне тренування на фігнербоарді на його думку. Тренування це полягало у вправах на максимальну силу, яку Дейв пропонував робити наступним чином: визначити свої слабкі місця (скажімо, це будуть пасиви) і висіти на фігнербоарді на одній руці на тому хваті (для більшості скелелазів, які вже займаються на фінгербоарді, на двох руках це вже не будуть вправи на максимальну силу) із підтримкою другої руки так, щоб вдалось провисіти максимум 5-8 секунд. Якщо вам вдасться провисіти більше, це вже не будуть вправи на максимальну силу. Тому Дейв пропонує висіти на одній руці з підтримкою другої руки на репіку або за раму дверей.

Проблема в тому, що Дейв радить витрачати на все заняття 30-40 хвилин, враховуючи розминку. Це для мене якось суперечливо, бо перед вправами на максимальну силу хотілося б добре розімнутись, щоб не травмуватись. А якщо довго розминатись (хвилин 15-20), виходить, що самих вправ прийдеться робити мало. Вирішив написати про це йому особисто (Дейв МакЛеод відомий тим, що він один з дуже "соціальних" скелелазів високого рівня: він активно веде блог та твіттер). Через кілька днів отримав від нього відповідь (вільний переклад):
<div style="padding-left: 30px;"><em>Я б не розминався аж 15 хвилин на фінгербоарді. Але це нормально, що хтось довше розминається, а хтось - менше. Якщо ти розминаєшся довше, це нормально! Твій загальний час вправ на фінгербоарді буде трохи більший. Об'єм вправ в тренуванні після розминки може бути невеликим, якщо ти часто займаєшся. Але якщо ти більше відпочиваєш, то можеш робити трохи більше вправ у тренуванні.</em></div>
<div></div>
<div>Сподіваюсь, ця інформація буде комусь корисною. Вдалих тренувань!</div>
