---
layout: post
title: Ретуш фотографій для стоків
date: 2015-08-12 18:24:45.000000000 +03:00
categories:
- Photography
tags:
- редагування
- ретуш
- мікростоки
- фотографія
author: 'Taras Kushnir'
feature: 'posts/2015/08/photoshop-body-evolution_1.jpg'
---

Якось мене запитали про те, що саме "фотошопиться" на фотографіях, які відправляються на фотостоки і я вирішив написати досить загальний список в блозі.
<ol>
<li>Для початку, видаляються всі trademarks (торгові марки, лейби), які тільки можуть бути на взутті, одязі, речах та будь-яких інших об'єктах на фотографії. Навіть на олівцях.</li>
<li>На однотонних частинах кадру видаляється пилюка, яку деколи видно в повітрі чи на об'єктиві за рахунок контрасту.</li>
<li>Частини зображення, де найбільше видно шуми (високе ISO), обробляється згладжуванням або шумодавом.</li>
<li>Видалення хроматичних аберацій (наприклад, purple fringing) на металевих поверхнях при нерівномірному або слабкому освітленні - це буває найскладніша робота.</li>
<li>Обтинання (cropping) зображення так, щоб воно відповідало деякому паттерну (золоте січення, 2/3 січення, гармонійні трикутники, ділення Фібоначчі та інші).</li>
<li>Ретуш облич на зображенні за допомогою Wavelet decomposition або інших просунутих методик.</li>
<li>Створення різкішого зображення на окремих деталях (за допомогою Unsharp mask та аналогів) та за допомогою зменшення фотографії не нижче мінімально допустимого розміру (якщо дозволяють оригінальні розміри).</li>
</ol>

Деякі люди також для ретуші облич використовують різні текстури шкіри та волосся. Для ретуші я використовую редактор Gimp та обробку RAW у Darktable. Якщо у вас є запитання, не соромтесь задавати їх в коментарях.
