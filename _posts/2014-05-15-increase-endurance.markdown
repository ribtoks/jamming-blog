---
layout: post
title: Як по-справжньому збільшити скелелазну витривалість?
date: 2014-05-15 22:32:52.000000000 +03:00
categories:
- RockClimbing
- Training
tags:
- болдерінг
- витривалість
- скелелазіння
- стенд
- тренування
author: 'Taras Kushnir'
---

Безплатно. Без смс. Збільшую скелелазну витривалість.

Як виявилось, все до банальності просто. Раніше я робив сети 4х4 та навіть 6х8. Лазив болдерінгові траси. Та все було не те. І ось лише <del>нові таблетки</del> виїзд на скелі на 12 днів, заточених під чисте скелелазіння (без альпінізму) навіть з дуже ощадливим та лінивим лазінням реально підняв витривалість, якої мені так не вистачало. Не помішало навіть те, що я два тижні не лазив перед виїздом. Витривалість збільшилась справді відчутно: сьогодні я шість разів підряд проліз 18-метровий маршрут (~ 6с/c+), на якому місяць назад зависав недалеко перед кінцем на першій спробі.

Для мене тепер потрохи перестає бути загадкою як люди лазять 8a і вище. Просто треба лазити на скелях достатньо часто. І форма приходить сама собою. Я думаю, стенд буде тяжко скасувати із тренувань, але перше місце однозначно за скелями.

DISCLAIMER. Звичайно, просто лазячи на скелях, не вийде так збільшити силу, як тренуваннями на стенді.
