---
layout: post
title: Вправи для тренувань по скелелазінню
date: 2013-11-09 22:55:07.000000000 +02:00
categories:
- RockClimbing
- Training
- Translation
tags:
- болдерінг
- вправи
- скелелазіння
- стенд
- тренування
author: 'Taras Kushnir'
---

![The Prince of Wales climbs on the new traversing wall at Grainville Secondary School]({{ site.baseurl }}/assets/images/posts/2013/11/climbing_exercises.jpg)
*The Prince of Wales climbs on the new traversing wall at Grainville Secondary School*

Вправи, вказані нижче є коротким конспектом книжки "Self-Coached Climber", яку мені довелось недавно прочитати. <strong>Жирним</strong> шрифтом будуть виділені назви розділів, до яких відносилась та чи інша вправа (activity), <em>курсивом</em> - назва вправи, а звичайним шрифтом - короткий опис або мої коментарі. Переклад з англійської - вільний. В деяких місцях даватиму англійський еквівалент для більшої точності.

<!--more-->

<strong>Основи опори (Base of support)</strong>

<em>Тихі ноги та клейкі руки [Silent feet &amp; glue hands]</em> (вправа полягає в тому, щоб рухатись траверсом або по простому маршруту відразу вибираючи правильну позицію для ніг і не поправляти руки після того, як вони взялись за зачіпку)

<strong>Відчуття тіла (Body awareness)</strong>

<em>Лазіння наосліп [Blindfolded climbing]</em> (лазіння із зав'язаними очима по похилій площині із великими зачіпками на верхній страховці)

<em>Лазіння без рук</em> (тримаючи в кожній руці по м'ячу для великого тенісу, лізти на верхній страховці по похилій площині із хорошими ногами. Пробувати починати кожен рух деколи з нижньої ноги, деколи з верхньої, а деколи використовуючи дві ноги)

<em>Лазіння із прямими руками</em> (суть вправи в тому, щоб під час лазіння не згинати руки в ліктях і, таким чином, виключити силове лазіння за допомогою рук і використовувати ноги максимально)

<strong>Повороти і прапорці (Turning and Flagging)</strong>

<em>Траверс задом наперед [Backward traversing]</em> (легкий траверс, під час якого неможливо забитись. Носки скельників дивляться постійно протилежно до напряму руху)

<em>"Односторонній" траверс [Same-Side-In Traverse]</em> (траверс, під час якого для того, щоб зробити рух правою рукою, треба розвернутись правим боком до стенду і так само для лівої руки)

"Односторонній" траверс із прямими руками (такий, як минулий, тільки під час траверсу руки не згинати в ліктях)

<em>Прапорці</em> (варіант "одностороннього" траверсу, коли на площині може стояти лише 1 нога)

<em>Скрутки [Drop Knees]</em> (траверс на нависаючій площині, при кожному русі старатись ставити одну ногу на рівні коліна іншої ноги (що буде приводити до скрутки одного коліна вниз) і тільки після того, як закінчені рухи ногами, робити рух рукою)

<em>"Крок назад"</em> [Back steps] (траверс, при пролазі якого кожен наступний рух має бути далі, ніж найдальша точка опори скелелаза на площині)

<strong>Центри руху та початок руху</strong>

<em>Рух з коліна</em> (на похилій площині виставити одне коліно вище, одне нижче і попробувати зробити 1 рух без рук, починаючи рух з нижнього коліна, верхнього коліна та пробуючи використати обох. Перед тим, як робити рух, спробувати знайти межі балансу вперед та назад в поточній позиції)

<em>Рух з коліна на нависанні</em> (така ж вправа, як попередня, але на нависаючій площині, що заставить використовувати "односторонній" траверс)

<em>Витягування спини / прогинання [lengthening the spine / arching the back]</em> (спроба зробити далекий рух з допомогою витягування спини, піднімання на носку та витягування руки / прогинання спини в напрямку руху)

<em>Опуклі та випуклі дуги [inward and outward arcs]</em> (вправи, корисні для того, щоб навчитись робити dyno (динамічне дотягування до дуже далекої зачіпки двома руками). Дуги пробувати робити із пасивів, активів, щипків)

<em>Dynos</em> (динамічні дотягування двома руками до далеких зачіпок: дві руки на одному рівні, рівень ніг трошки відрізняється. Далекі зачіпки на відстані півметра і далі. Перед самим рухом потрібно його уявити і тільки після того робити)

<strong>Аеробна витривалість</strong>

<em>Траверсування</em> (лазіння простого траверсу 30-45 хвилин підряд без відпочинку)

<em>Легкий маршрут</em> (лазіння просто маршруту вверх та вниз без перепочинку 30-40 хвилин)

<strong>Анаеробна витривалість</strong>

<em>4x4</em> (вправа, яка складається з 4х підходів до 4х різних болдерінгів із перервою 2.5-4 хв між підходами. За кожен підхід потрібно пролізти всі 4 болдерінги з мінімальними перервами між болдерінгами. В кожному з 4х підходів пролазяться одні і ті самі болдерінги. Потрібно вибрати такі болдерінги, щоб в останньому підході майже падати з фінішу останнього болдерінгу)

<em>Намотування кругів на маршруті [Routes lapping]</em> (вибирається не дуже простий маршрут, на якому проводяться 4-6 пролазів з невеликим відпочинком між спробами)

<em>6x8</em> (розширений варіант 4x4: 6 підходів по 8 болдерінгів у підході. Відпочинок між підходами від 3 до 6 хвилин)

<em>Пірамідки з болдерінгів</em> (15 болдерінгів, один з яких на рівні найкращого редпоінта, два - на категорію нижче, 2 - на дві категорії нижче та 4 - на три категорії нижче найкращого редпоінта. Кожен болдерінг має бути таким, щоб його можна було пролізти з трьох разів. Між спробами дається стільки відпочинку, скільки необхідно)

<em>Повторення з постійною складністю</em> [continuous-intensity repetitions - CIR] (10-15 повторів на одному достатньо складному маршруті або сумарно 10-15 пролазів на різних маршрутах приблизно одної складності. Між спробами достатньо відпочивати)

<strong>Сила (гіпертрофічні вправи)</strong>

<em>Болдерінг із повтореннями з постійною складністю [Bouldering CIRs]</em> (10-15 болдерінгів. Відпочинок 2-5 хвилин між спробами. Рівень болдерінгу потрібно вибрати таким, щоб зробити всі спроби. але не запростий)

<em>Болдерінг із повтореннями з різною складністю [Bouldering VIRs - various-intensity repetitions]</em> (іншими словами, пірамідка з болдерінгів, яка відрізняється від пірамідки на анаеробну витривалість тим, що болдерінги потрібно пролізти з першого разу та відпочинок між спробами обмежується 2-5 хвилинами)

<em>Гіпертрофічне тренування на кампусі</em> (тренування на кампусі, під час підходу потрібно робити 12-16 рухів або 6-8 для кожної руки. Якщо починає даватись легко - збільшувати проліт між планками, зменшувати розмір планок тощо)

<em>Системні тренування [system training]</em> (повторення одного болдерінгового руху 12-16 разів або 6-8 на кожну руку. Типовий приклад тренування на системній стіні: три підходи на пасивах, три підходи на мізерках на відкидку, три підходи на повернуті щипки. Також в кожному підході можна тренувати силову витривалість за допомогою заблочення: на кожному русі затримуватись 3-6 секунд)

<strong>Сила (максимальна сила)</strong>

<em>Болдерінг за межею можливого</em> [Threshold bouldering] (вибираються кілька достатньо різних болдерінгових маршрутів на 2 або 3 категорії більші за ті, що максимально можливо пролізти. На них потрібно пробувати зробити один, два або три рухи. На кожну спробу витрачати 10-30 секунд, а потім хвилину або трошки більше відпочивати. Прогресом з часом будуть сантиметри або десятки сантиметрів на складних рухах. Цю вправу потрібно робити на початку тренування, бо вона забирає майже всі сили. Вправі присвятити не більше 45 хвилин)

<em>Максимальна сила на кампусі</em> (тренування на кампусі зі зменшеним розміром планок або з додатковою вагою так, щоб можна було зробити тільки 1-2 рухи для кожної руки. Півгодини максимум)

<em>Системні тренування на максимальну силу</em> (такі ж, як гіпертрофічні, але із збільшеною вагою, зменшеними зачіпками тощо)

<strong>Сила (моментальна сила)</strong>

<em>Стрибки на кампусі [Campus board two-handed drops]</em> (падіння двома руками із одної планки на кампусі на планку нижче і моментальний стрибок назад. З часом можна збільшити відстань, якщо виходить зробити 6 і більше таких стрибків)

<strong>Емоційні та розумові вправи</strong>

<em>Позитивне самонавіювання [Positive Self-talk]</em> (всі негативні вислови про себе в лазінні замінити на антоніми. Наприклад, "я не зможу пролізти цей ключ" -&gt; "мені вдасться пролізти цей ключ!")

<em>Позитивні вислови [Positive activators]</em> (вислови або крики, які допомагають лізти, коли складна ділянка тощо)

<em>Знецінення страху падінь [Desinsititizing fear of falling]</em> (з допомогою тренувань падінь та звикання до падінь)

<em>Візуалізація</em> (уявити, як успішно пролазиш ключ маршруту або весь маршрут, в деталях або загально, споглядаючи на себе зі сторони або від першого лиця)
