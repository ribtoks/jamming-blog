---
layout: post
title: 'Фотостоки: очікування vs реальність'
date: 2016-05-13 09:54:25.000000000 +03:00
categories:
- Photography
tags:
- xpiks
- гроші
- заробіток
- інтернет
- мікростоки
- фотографія
author: 'Taras Kushnir'
feature: 'posts/2016/05/scrooge-mcdac.jpg'
---

Коли у вас на стоках бувають вдалі дні чи тижні, чи місяці, поневолі приходять в голову думки про те, як динамічно все розвивається та як скоро ви зможете "нічого не робити" і вирішувати куди потратити ваші пасивні заробітки. Таке буває тільки в мріях, а в реальному житті, звісно, потім приходить невдалий день/тиждень/місяць або бан акаунту, або ще яка біда. Фотостоки, як робота, - це зовсім не офіс і не державна установа, але має певний набір вимог, невиконання яких нівелює ваш успіх. А стокери - ті якраз славляться своєю лінивістю..

<!--more-->

Успіх на стоках має кілька складових. Вони однакові для ілюстраторів чи фотографів, чи відеографів. По-перше, в кожного автора на стоках є певний рейтинг, який визначає, як високо його роботи будуть в результатах пошуку покупців. Цей рейтинг складається із багатьох компонент, серед яких: кількість робіт у вашому портфоліо, відношення проданих робіт до загальних, відношення кількості непроданих робіт до загальних, кількість фото, завантажених в останній день/місяць/рік. По-друге, в кожної роботи є свій рейтинг, який базується на рейтингу автора та на рейтингу цієї ж роботи, куди входять відношення кількості переглядів до купівель, кількість переглядів/купівель останнім часом тощо.

Все це означає, що стокери, які давно не закидали роботи, цим опускають рейтинг своїх робіт. Стокери, які закидають багато середніх робіт, з яких продаються одиниці, відразу опустять рейтинг нових вдалих робіт (якщо вони такі закинуть). Також в кожної роботи є так званий "період піврозпаду" - так званий час, з який дохід з роботи зменшується вдвічі. В якихось робіт це два-три роки. В якихось - день. З цим ви, фактично, нічого не можете вдіяти, оскільки тонни нових робіт зрештою потіснять ваші успішні.

Всі ці речі роблять фотостоки нехай і не такою рутинною роботою, як офіс чи завод, але зовсім не такою халявною, як хочеться думати. Працювати треба постійно, бо великі паузи (в кілька місяців, півроку) зводять нанівець попередні зусилля. Не вийде погарувати рік, а потім тільки пожинати плоди.

На багатьох стоках виплати за продажі зростають після певних порогів зароблених вами грошей. Наприклад, Shutterstock платить вам по $0.25 за продаж роботи по підписці до того, як ваші заробітки складуть $500. Потім - по 0.33 до часу, поки ваші заробітки складуть $3000. Потім - до $10000. Детальніше можна ознайомитись [на сайті Шатеру](https://submit.shutterstock.com/payouts).

Після того, як я перейшов в передостанню частину ($3-10k), наступний milestone в $10k почав здаватись менш досяжним, ніж ($0.5-3k). Я доволі сильно став відчувати збільшення рейтингу старих фотографій після закидання нових вдалих наборів. Ще більше я став відчувати, наскільки тяжко тримати планку в плані постійного закидання нових робіт: маючи основну роботу та ще 2-3 хоббі, якими я теж активно займаюсь, слідкувати за актуальністю стоків стає все важче. Частково це полегшується програмою для роботи зі стоками [Xpiks](http://ribtoks.github.io/xpiks/), яка дозволяє швидко тегувати роботи та закидати зразу на кілька стоків.

За три роки в мене кількість рефералів тільки на Shutterstock стала складати більше десятка, з яких відносно успішним вдалось стати тільки одному. Решта продають картинку раз в кілька місяців. На інших стоках - приблизно так само. Загалом я вважаю, що реферальні заробітки через авторів не можуть стати високими (тим більше, на Shutterstock ці заробітки активні тільки перші 2 роки). На рефералах можна заробляти тільки якщо це покупці. А, щоб заманювати покупців, треба мати щось на зразок свого маленького стоку або партнерської адмінки, через яку ваші користувачі купуватимуть на стоках.

Для мене стокова фотографія постійно ходить по тонкій межі, по одну сторону якої вона є не дуже напряжним додатковим заробітком, а по іншу - може стати full-time роботою, якщо я почну докладати більше зусиль. І я ніяк не можу вибрати якусь конкретну сторону.
