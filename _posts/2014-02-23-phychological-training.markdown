---
layout: post
title: Психологічні вправи для скелелазіння, The Rock Warrior's Way
date: 2014-02-23 15:16:37.000000000 +02:00
categories:
- RockClimbing
- Training
tags:
- arno ilgner
- espresso lessons
- вправи
- зрив
- психологія
- скелелазіння
- тренування
author: 'Taras Kushnir'
---

![]({{ site.baseurl }}/assets/images/posts/2014/02/sm48_17a_falling_phillhr.jpg)
В постійному пошуку інформації та книг по скелелазінню, які допомогли б мені стати кращим скелелазом, я наштовхнувся на книгу The Rock Warriors Way, де автор застосовує ідеї з книги Кастенади до скелелазання. Покопавшись в темі, дізнався, що автор випустив і другу книгу, Espresso Lessons, що можна перекласти як "швидкі уроки" (незважаючи на гру слів з кавою еспрессо та обкладинкою книжки, де автор Arno Ilgner протягує кружку). В цій другій книжці - короткий конспект першої та практичне застосування теоретичних ідей з першої книги. Недовго думаючи, я вибрав для покупки другу книгу і тепер, після прочитання, хочеться зробити короткий її конспект.

<!--more-->
<h2>Вступ</h2>

Сама книжка досить тоненька: всього близько сотні сторінок. Тим не менше, в ній є купа класних порад. Деякі з них - очевидні, просто не вимовлені вголос. Інші ж досить класні.
<ul>
<li style="list-style-type: none;">
<ul>
<li>Дослухайтесь до свого тіла</li>
<li>Все, що ви можете контролювати - це ваша увага</li>
<li>Навчання - це перетворення стресу в комфорт</li>
<li>Включайте практику падінь в кожен день лазіння</li>
<li>Знаходьте навіть невеликий спосіб продовжувати рух</li>
<li>BERP often (пояснення буде далі)</li>
<li>Коли відпочиваєш, відпочивай. Коли лізеш - лізь</li>
<li>Мета практики - в самій практиці</li>
<li>Отримуйте задоволення від лазіння</li>
</ul>
</li>
</ul>

В книзі вводяться кілька акронімів, одним з яких є BERP: Breathing, Eye, Relaxing, Posture - Дихання, Очі (Погляд), Розслаблення, Постава. Це є 4ри найголовніші речі, за якими потрібно слідкувати під час лазіння. Для оцінки падіння в конкретному місці використовується акронім DAO (Distance, Angle, Obstacles - Відстань, Кут, Перешкоди). За допомогою нього та вашого досвіду визначаються зони, в яких вам буде "комфортно" зриватись (yes-fall zone) та зона в якій бажано не зриватись (no-fall zone).
<h2>Практика</h2>

<strong>Вправа 1</strong>. Дихання, йога, медитація. Повне розслаблення.

<strong>Вправа 2</strong>. "Поза воїна" з йоги. Зміст в тому, щоб краще відчути своє тіло, звернути увагу на момент, коли увага переходить з дії до думки, втримувати увагу на своєму тілі, а не думці (цього можна досягнути роблячи невеликі зміни в позиції)

<strong>Вправа 3.</strong> Пролаз дуже простого маршруту та слідкування за своїм тілом: на що звернута увага.

<strong>Вправа 4.</strong> Вибір якогось простого маршруту для лідирування. Під час маршруту  визначення наступної точки зупинки (погляд вверх), визначення DAO (погляд вниз) та визначення шляху найменшого спротиву до наступної точки зупинки.

<strong>Вправа 5.</strong> Зрив. Вибір якогось маршруту для лідирування, визначення yes-fall або no-fall зон, та зривання. Під час зриву - слідкування за BERP. Також безпосередньо перед зривом - визначення DAO, дивлячись вниз. Погляд вниз допоможе оцінити справжній зрив, а не його образ в нашій голові. Ця вправа може бути виконана в кілька ітерацій. Спершу під час зриву - слідкувати тільки за диханням. На другу ітерацію - за диханням та зором. І так аж до позиції (позиція повинна бути розслаблена).

<strong>Вправа 6.</strong> Складніші зриви. Повторення попередніх ідей для зривів перед карнізами, на нависанні, на пасивах, маятників та інших нетипових ситуацій, які можна відтворити в місці, де ви тренуєтесь.

<strong>Вправа 7.</strong> Неочікуваний зрив. Попередні зриви зазвичай є контрольованими в плані того, що ваш напарник їх очікує. Тепер потрібно зробити зрив під час лазіння, не попереджаючи попередньо вашого напарника про нього. Це дозволить перевірити напарника та продовжити навчання зриватись.

<strong>Вправа 8.</strong> Пролаз відносно складного маршруту, слідкуючи за елементами BERP. Для початку - пролаз цього маршруту, слідкуючи за своїм диханням. Потім - за диханням та поглядом (погляд на наступну зачіпку, а не на останню відтяжку). І так до постави.

<strong>Вправа 9.</strong> Недовіра своїм думкам. Під час лазіння наступає момент, коли починає здаватись, що руки забились і мозок починає вважати, що настав час впасти або повиснути на останній точці. Суть вправи полягає в тому, щоб ідентифікувати цей момент та продовжити рухатись незважаючи на ці думки (зазвичай резерви організму більші, ніж здається), таким чином визначивши, що навіть коли "здається", що лізти вже немає сил, сили все одно є.
