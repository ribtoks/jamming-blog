---
layout: post
title: 'Огляд скелелазних стендів у Хельсинки: Kiipeily Arena'
date: 2018-02-25 23:55:01.000000000 +02:00
categories:
- RockClimbing
- Стенди
tags:
- болдерінг
- фінляндія
- огляд
- хельсинки
- скелелазіння
- стенд
- шнурок
author: 'Taras Kushnir'
feature: 'posts/2018/02/20180225_115443.jpg'
---

В Хельсинки проживає всього 600 тисяч людей, але в місті знаходиться [купа крутих стендів]({% post_url 2015-11-12-boulderliiga-competition %}). З Таллінну, в якому, до речі, 450 тисяч людей і всього 1 нормальний стенд, до Хельсинки зазвичай добираються паромом. Для скелелазів це особливо зручно, бо від парому всього 40хв пішки до чудесного стенду Kiipeily Arena (або Toyota climbing center). Стенд розміром трохи менше за [DAV стенди в Мюнхені]({% post_url 2017-03-25-munich-dav-freimann-gym-review %}), але достатнього, щоб вмістити в собі сотню маршрутів зі шнурком і простору болдерінгову частину.

<!--more-->

### Шнурок

![Шнурок]({{ site.baseurl }}/assets/images/posts/2018/02/20180225_121708.jpg)
*Шнурок*

Для того, щоб лазити на стенді зі шнурком, крім оплати не дуже дешевого абонементу, потрібно здати екзамен. Екзамени є 2х типів: для лазінні із верхньою та лазінні із нижньою. Перевіряють вас доволі ретельно: раз відпустите шнурок або не перевірите один одного - і вже все, не здали.

На стенді є купа пристроїв True Blue і набагато більших систем для автовибирання шнурка. Ви можете лазити з верхньою без напартинка на маршрутах від 4+ до 7b.

![Автострахівка]({{ site.baseurl }}/assets/images/posts/2018/02/20180225_121821.jpg)
*Автострахівка - зверху*

Внизу це виглядає просто як готові автоматичні карабіни, які ви вщолкуєте собі в систему. Вщолкнули - можете лізти. При зриві система почне автоматично поволі вас спускати.

![Автострахівка]({{ site.baseurl }}/assets/images/posts/2018/02/20180225_134828.jpg)
*Автострахівка - знизу*

Якщо ви станете членом їхнього клубу, то ви також зможете залишати 1 сумку із шнурком на стенді в спеціальному приміщенні, щоб кожного разу не носити його сюди знову. А ще членство в клубі дає вам доступ в спеціальне приміщення для розминки із різними пегбордами, кампусами, TRX та купою інших тренажерів.

Цікавим є те, що стенд дуже багатошаровий. На нижньому поверсі починаються маршрути зі шнурком довжиною 13м та окрема стіна із кількома 25-метровими маршрутами.

![Довга стіна]({{ site.baseurl }}/assets/images/posts/2018/02/20180225_134443.jpg)
*Стіна посередині - в 2 рази довша за стіну зліва*

На інших шарах стенду знаходяться коротенькі маршрути довжиною 8м і велике приміщення болдерінгової частини.

### Болдерінг

Болдерінгова частина в Kiipeily Arena знаходиться на окремому поверсі. Посередині приміщення - власне, стенд для болдерінгу, а по його краях - стенд для шнурка із 8-10 метровими маршрутами. Гриб, який знаходиться в лівій частині, має дуже подібний на природній камінь вилаз, що доволі класно для тренування.

![Болдерінг]({{ site.baseurl }}/assets/images/posts/2018/02/20180225_115443.jpg)
*Болдерінгова частина*

На стенді доступна безкоштовна магнезія. Цікаво, що тут вона не у вигляді порошку, а у вигляді суцільних брикетів, якими, як милом, потрібно натирати руки. Також на стенді є безкоштовний WiFi, але працює він лише у болдерінговій частині. Напевно для того, щоб не давати людям зі шнурком зайвого приводу відволікатись від страхівки.

![Болдерінг]({{ site.baseurl }}/assets/images/posts/2018/02/20180225_171728.jpg)
*Болдерінгова частина*

Тут же знаходиться зона для розминки. В неї прекрасна тверда і, одночасно, пружна підлога, на якій дуже комфортно розминатись босим.

![Розминочна зона]({{ site.baseurl }}/assets/images/posts/2018/02/20180225_113659.jpg)
*Розминочна зона*

На болдерінговому стенді знаходиться багато фотографій із зірками, які тут деколи тренуються, серед яких Nalle Hukkataival, Dave Graham, Anthony Gullstein. Незважаючи на те, що стенд висотою не більший за [стенд в Таллінні]({% post_url 2016-02-02-ronimisministeerium-review %}), тут набагато довші маршрути.

### Висновки

Стенд Kiipeily Arena - прекрасний варіант не тільки для поїздки вихідного дня в Хельсинки, але і для постійного відвідування. Додаткові бали від мене стенд отримує за такі корисні нововведення, як приміщення для зберігання шнурків і можливість сфотографуватись із Nalle Hukkataival'ом, коли він не лазить в Південній Африці.
