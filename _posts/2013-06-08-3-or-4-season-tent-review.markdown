---
layout: post
title: Огляд 3- або 4-сезонних 2-місних наметів для альпінізму
date: 2013-06-08 23:51:40.000000000 +03:00
categories:
- Gear
- Moutaineering
tags:
- ev2
- firstlight
- freestanding
- lightwave
- msr
- nook
- tent
- terra nova
- vaude
- voyager
- вибір
- гори
- зимова
- намет
- палатка
author: 'Taras Kushnir'
feature: 'posts/2013/06/img_0030.jpg'
---

Вибираю собі новий намет на заміну трекінговому Hannah Trekker 3 (в якому під Ельбрусом ночувало 5 людей). Сьогодні замовив інший намет і вирішив зробити огляд існуючих варіантів на сьогодні, бо треба викласти все, що думав. Але спочатку - бажані характеристики (фактично, рівноцінні):
<ul>
<li>вага (до двох кілограмів)</li>
<li>вітро- та водостійкість</li>
<li>місце для двох людей (не більше і не менше)</li>
<li>місце в тамбурі для спорядження</li>
<li>не має бути "складних конструкцій" дуг (тобто "в повітрі" не має бути точок, де з'єднуються 2-3 дуги), що послаблює конструкцію тенту</li>
<li>наявність внутрішнього тенту (себто двошаровий намет)</li>
<li>бажано опція "<em>outer tent first</em>", коли можна зібрати зовнішній тент разом із внутрішнім (наприклад, коли йде дощ і потрібно не замочити внутрішній тент)</li>
<li>конструкція намету <em>freestanding</em>, тобто не обов'язково ставити розтяжки для того, щоб встановити намет стабільно</li>
<li>бажано, щоб форма тенту звужувалась до ніг (тоді в намет не можна буде помістити більше двох людей, наприклад, трьох "валетами" вже не вийде)</li>
<li>бажано 4-х сезонність (можливість використовувати на снігу і під час снігопаду)</li>
<li>міцне дно (щоб не боятись встановлювати намет на камінні, яке часто буває в горах)</li>
<li>не захмарна ціна</li>
</ul>

<!--more-->

Очевидно, якби не стояв фактор ціни, то по таких характеристиках було б логічніше купити зразу два намети, один - одношаровий штурмовий, інший - <em>base camp tent</em>. Але не все так просто, тому я шукав "компромісний" варіант. Приклад використання намету - на виходах на Кавказі, можливо на маршруті (якщо довгий).

За такими характеристиками, мій список включав в себе наступні намети:
<ul>
<li><em><a title="Anjan 2" href="http://www.backcountrygear.com/anjan-2.html" target="_blank">Hilleberg Anjan 2</a></em> (цей намет був лідером мого списку майже до кінця. Серед плюсів - фірма Hilleberg, про якість наметів якої ходять легенди: тут і чудо-матеріал Kerlon 1000, супер вітростійкість, Editor's Choise на <a title="Anjan 2" href="http://www.outdoorgearlab.com/Backpacking-Tent-Reviews/Hilleberg-Anjan-2" target="_blank">OutdoorGearLab</a>, встановлюється разом із внутрішнім тентом, маленька вага, дуги хороші і не перетинаються ніде, великий тамбур. Серед мінусів - не freestanding, обов'язковими є розтяжки, зовнішній тент встановлюється трохи зависоко над землею і коли йде дощ з вітром, краплі надуває під низ і внутрішній тент мокріє. Цю інформацію я прочитав фактично перед тим, як натиснути кнопочку Buy і в той же момент передумав його купляти)</li>
<li><a title="Firstlight" href="http://www.backcountrygear.com/black-diamond-firstlight.html" target="_blank"><em>Black Diamond Firstlight</em></a> (незважаючи на те, що намети - не профіль BD (хоча зараз тяжко сказати, що є їхнім профілем), про цей намет в інтернетах багато позитивних відгуків, як ото легкість, простота встановлення, для мене - можливість потім використовувати, як штурмовий намет, відносна водостійкість. Серед мінусів - відсутність тамбура (є платний недотамбур по ціні половини Firstlight), все-таки не найкраща водостійкість, не дуже міцна тканина)</li>
<li><a title="Hogan Argon" href="http://www.ultralightoutdoorgear.co.uk/vaude_hogan_ultralight_argon.html" target="_blank"><em>Vaude Hogan UL Argon 1-2P</em></a> (на диво, туристична фірма Vaude випустила кілька класних наметів, серед яких і Hogan Argon - дуже міцний і водостійкий, дуже низька вага. Серед мінусів - незрозуміла позиція Vaude щодо мініатюрного тамбуру (все ж відгукується те, що вони роблять все підряд туристичне) в наметі, який вони позиціонують як <em>alpine</em>, сам намет має строго прямокутну форму, до ніг не звужується, і точки стику кількох дуг висять в повітрі, залишаючи опорною лише одну дугу, що дуже негативно впливає на вітростійкість)</li>
<li><a title="MSR Nook" href="http://www.ultralightoutdoorgear.co.uk/msr_nook_tent.html" target="_blank"><em>MSR Nook</em></a> (аналог Vaud'івського тенту від MSR зі своїм блекджеком і дугами. Плюси - легкий, міцний матеріал, хороші відгуки, <em>freestanding</em>. Мінуси - знову незрозумілий малий тамбур, багато точок кріплення дуг в повітрі та конструкція "<em>inner tent first</em>")</li>
<li><a title="Voyager" href="http://www.terra-nova.co.uk/tents-and-spares/all-tents/voyager-tent/" target="_blank"><em>Terra Nova Voyager</em></a> (власне, мій обранець. Намет, з мінусів якого є хіба вага 2 кг. А от плюсів я вже назбирав багато: нарешті прямі дуги, дуже міцна конструкція проти вітру, <em>freestanding</em>, форма намету звужується до ніг, хороші показники водовідпірності, місткий тамбур, внутрішній тент піднімається до входу (добре для вентиляції та конденсату), куча позитивних відгуків на <a title="OutdoorsMagic" href="http://www.outdoorsmagic.com/reviews/tents/two-person/terra-nova-voyager/3111.html" target="_blank"><em>OUTDOORSmagic</em></a> та один довгий на <a title="Backcountry" href="http://www.backcountry.com/bcs/review/Terra-Nova-may-be-slightly-obscure-but/atg121146.html" target="_blank"><em>Backcountry</em></a>)</li>
<li><a title="Scarp 2" href="http://www.tarptent.com/scarp2.html" target="_blank"><em>Tarptent Scarp 2</em></a> (давно приглядався до Tarptent, але до іншого тенту - Double Rainbow. А тут - найменша вага серед інших конкурентів, окрема конфігурація для літа та зими, дуже хороша вітростійкість (є дві додаткові дуги зверху) та добра водовідпірність, хороші відгуки від користувачів, встановлення тенту ззовні. З мінусів - дуже легкі матеріали є не найміцнішими, також backordering від Tarptent на 3 тижні (інакше я вже би купив його), забагато місця, як на двомісний намет, прямокутна конструкція, є два тамбури, але вони дуже невеликі)</li>
<li><a title="EV 2" href="http://www.outdoorgearlab.com/4-Season-Tent-Reviews/Mountain-Hardwear-EV2" target="_blank"><em>Mountain Hardware EV2</em></a> (ще один тент, над покупкою якого я дуже довго вагався, оскільки в інтернетах багато позитивних відгуків та фото, де цей одношаровий намет стоїть в снігах високо в горах. З плюсів: одношаровий намет, точки кріплення дуг внизу, намет встановлюється ззовні, оригінальна ідея з суміщенням тамбура і основного намету, цікаві напівпрозорі шви для більшої кількості світла в наметі, можливість використати цей намет потім на "серйозних" горах. З мінусів: та ж ідея з суміщенням тамбура і основного намету - немає де поставити взуття зі снігом, вага близько 2.4 кг, відгуки про повне промокання намету під сильним затяжним дощем, що мені цілком не підходить)</li>
<li><a title="g20" href="http://www.ultralightoutdoorgear.co.uk/lightwave_g20_trek_2_skin_2_person_tent.html" target="_blank"><em>Lightwave g20 trek</em></a> (намет, дуже подібний до Voyager, все, що сказано про Voyager, майже вірно про g20. Проблема цього намету - він трохи тяжкий 2.5кг. Решта все - дуже класно: форма, матерія, дуги, відгуки)</li>
<li><a title="Tadpole" href="http://www.backcountry.com/the-north-face-tadpole-23-tent-2-person-3-season" target="_blank"><em>The North Face Tadpole</em></a> (ще один намет "правильної", з моєї точки зору, конструкції з дугами, що не перетинаються, містким тамбуром, обтічною формою основи. З очевидних плюсів - низька ціна, майже вдвічі дешевший за кожен з інших варіантів і, як наслідок, очевидний мінус - вага 2.4кг та не такі якісні матеріали)</li>
<li>[<em>Black Diamond Mesa 2</em>](http://www.backcountry.com/black-diamond-mesa-2-person-3-season-tent) (бюджетний намет 2.2 кг куполоподібної форми з хорошими відгуками. З плюсів - два тамбури, низька ціна, оранжевий колір, хороші відгуки стосовно конденсату. Мінуси - вага трошечки завелика, зовнішній тент відстає від землі забагато, кріплення дуг "складної" конструкції в точці перетину)</li>
<li>також розглядав варіанти Big Agness різні, Macpac Macrolight, Stoic Arx SL2 Tent та інші.</li>
</ul>

Також сподобались кілька фраз із описів якихось з вищезгаданих наметів:

"<em>...and you should be friends with your tent-mate, since it is tight in there!</em>"

"<em>Cons: It is slightly tight for 2 (which I tried with my girlfriend so it wasn't all bad ;)</em>"

Після використання Voyager'а (якщо він мені приїде без пригод) напишу продовження..
