---
layout: post
title: Огляд Merrell True Glove після пробігу в 780 кілометрів
date: 2014-06-25 10:32:53.000000000 +03:00
categories:
- Gear
- Running
tags:
- merrell
- running
- true glove
- біг
- огляд
- підошва
- сезон
- стан
author: 'Taras Kushnir'
feature: 'posts/2014/06/img_0001_011.jpg'
---

Merrell True Glove попались мені чисто випадково на базарі після китайських кедів за 100 грн, в яких я побігав 2-3 рази. Відтоді я в них бігав по асфальті, по ґрунті, зимою і осінню в дощ. Словом, в дуже й дуже різноманітних погодних умовах та по різному покритті. Загалом, згідно Runkeeper та кількох моїх Excel табличок в Google Documents, вийшло, що я пробіг в них близько 780 кілометрів від часу купівлі (останні 9 місяців).

(під катом більше фото та огляд)

<!--more-->

&nbsp;

![Підошва нових Merrell]({{ site.baseurl }}/assets/images/posts/2014/06/merrellsole.jpg)
*Підошва нових Merrell*

Vibram підошва повністю витерлась на ділянці розміром чуть більше 5 копійок на правому кросівку, а в інших місцях витерлась текстура. Я - правша, але не думав, що це приведе до таких наслідків. Цікаво, як це впливає на техніку бігу..

Всередині особливого неприємного запаху не з'явилось (я бігав 2-4 рази на тиждень).

Шнурівки, якщо їх правильно зав'язати, не розв'язувались. В Merrell'ах я не натер жодного мозоля. Правда, спочатку було досить боляче із зовнішньої сторони ступні, бо, як виявилось, я їх занадто сильно зав'язував, нога під час бігу трошки розпухала і після перших двох тижнів бігу почала боліти. Вилікувалось це тим, що я став зав'язувати їх слабше.

Зимою при тривалих пробіжках в них стає трошки прохолодно в ноги, а на льоді трошки слизько (по цій причині я зимою тепер бігаю у взутті для trail running - воно має "шипи" та трошки вище над холодним ґрунтом).

![Вигляд зверху після 780км (майже нові)]({{ site.baseurl }}/assets/images/posts/2014/06/img_00012.jpg)
*Вигляд зверху після 780км (майже нові)*

Barefoot відчуття: у цьому взутті досить цікаво бігати, бо підошва тонка і відчуваєш весь рельєф під ногою. Це взуття точно не використовується для бігу з п'ятки, бо в ньому нульовий перепад між п'яткою та носком та дуже тонка підошва. Саме в ньому я почав вчитись бігу з носка і досі так в ньому бігаю.
<h4>Висновки</h4>

Merrell True Glove - прекрасне взуття для трисезонного barefoot бігу по асфальту та ґрунтовому покриттю, призначене для людей, які біжать не з п'ятки. Для комфортного бігу не треба його занадто щільно зашнуровувати. Зимою в ньому може бути трошки холодно, але це не особливо заважало мені в ньому бігати всю зиму.
