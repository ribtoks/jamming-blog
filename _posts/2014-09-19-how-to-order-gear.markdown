---
layout: post
title: Як і де замовляти якісне спорядження із знижками
date: 2014-09-19 23:33:51.000000000 +03:00
categories:
- Gear
- Moutaineering
tags:
- англія
- доставка
- замовлення
- знижки
- міст
- пдв
- податок
- спорядження
- сша
- товар
- україна
author: 'Taras Kushnir'
---

![]({{ site.baseurl }}/assets/images/posts/2014/09/internet_order.jpg)


У скелелазів, альпіністів, бігунів та десятка інших спортсменів, що проживають в Україні є одвічна проблема: де взяти хороше спорядження. Речі, які продають в нас - обмежене коло національних неякісних або міжнародного "ширпотребу" Salewa, Kong, Adidas тощо. Ще, як варіант, продають спорядження виробників країн-сусідів. Але через деякий час людині, яка починає серйозніше займатись своїм спортом, цього явно бракує і вона починає шукати шляхи, щоб обійти це обмеження. Про ці шляхи і є даний пост.

<!--more-->

Для того, щоб отримати якісне спорядження, в загальному у вас є два способи:
<ul>
<li>купляти нове спорядження</li>
<li>купляти вживане спорядження</li>
</ul>

### Вживане спорядження

Знайти вживане спорядження в нас можна на кількох інтернет-ресурсах. По-перше, це Барахолка [форуму Travel.org.ua](http://travel.org.ua/forums/). На форумі в розділах покупки-продажу є купа рекламних оголошень фірм, але якщо то все відсіяти, вийде непогана площадка для товарів. Саме там я купив <a title="Обновка спорядження – Petzl Nomic" href="http://jamming.com.ua/%d0%be%d0%b1%d0%bd%d0%be%d0%b2%d0%ba%d0%b0-%d1%81%d0%bf%d0%be%d1%80%d1%8f%d0%b4%d0%b6%d0%b5%d0%bd%d0%bd%d1%8f-petzl-nomic/" target="_blank" rel="noopener noreferrer">номіки у Сіпавіна</a>. Там же можна придбати і нове спорядження. На форумі злосні модератори, які вимагають жосткого дотримання певним правилам всіх тем покупки-продажу і видаляють теми, які цих правил не дотримуються. За 2-3 роки користування цим форумом, я продав і купив там дуже багато речей. По-друге, це Барахолка [форуму Харків Турист](http://tourist.kharkov.ua/phpbb/). Цей форум відомий більше своїм вело-приладдям, хоча і крім цього там є дуже багато корисних речей. Саме там я придбав свою улюблену титанову ложку.

### Нове спорядження

Варіант придбання в українських магазинах відкидаємо зразу. Відтак залишається єдина опція - замовлення з-за кордону. Тут теж в нас є варіанти: самостійна купівля в закордонному оффлайн магазині, замовлення напряму та через посередника.
<h4>Самостійна купівля</h4>

Один із найпростіших способів - купити необхідне вам спорядження самостійно. Наприклад, в Кракові, Жешові, в Словаччині чи будь-де в країні-сусідові, де є потрібні вам речі. Можна купити майже безмежну кількість речей, були би гроші та можливість довезти.
<h4>Замовлення через посередника</h4>

Замовлення через посередника має великий мінус та великий плюс. Мінусом є звісно відсотки посереднику. А плюсом - якщо у вас немає часу керувати процесом самому, досить зручно спихнути це на когось.  Один із досить популярних способів - замовлення через користувача <em>Vekselberg</em> форуму travel.org.ua із США. Спочатку ви закидаєте необхідну суму йому на карточку Приватбанку, а потім кидаєте посилання на товар. Отримуєте дома "Новою поштою". Подібних людей є досить багато, але може у вас самих є знайомі, які можуть в цьому допомогти.

Серед інших посередників - фірми-посередники. Тисячі їх. Коли я тільки починав робити замовлення з-за кордону, користувався послугами [ebaytoday](http://shopotam.ru/), але потім відмовився через нелюдські відсотки і оплату доставки. Завдяки їхньому сервісу можна було купляти на Amazon, eBay та у звичайних магазинах. Є й посередники іншого плану: ви купляєте товар в США, але у місці доставки вказуєте їхній склад, а вже потім вони відправляють товар в Україну. Останнім часом я із задоволенням користувався сервісом ["Міст"](http://meest.us/). Цей сервіс дозволяє купляти в США та Канаді (не знаю, для чого Канада) і доставляти перепаковані у велику коробку товари в Україну морем (місяць часу доставка 25 USD) або літаком (від тижня до двох за 40+ USD). Ціни на перевезення морем дуже демократичні, а літаком - швидко. Має сенс замовляти кільком людям. У цієї компанії є ще інший бонус пов'язаний із податками, але це тема для окремого поста. Посилку доставляє кур'єр особисто в руки.
<h4>Замовлення напряму</h4>

Якщо вам не подобається ідея довіряти перевозити ваше добро комусь, ви можете керувати всім процесом самотужки. Тут є варіант, що ви або ваш знайомий придбає товар самостійно десь в магазині і привезе(те) додому, або замовити онлайн. З США, звісно, замовляти буде дуже дорого: вартість доставки починається від 50 доларів, але при тому, що не кожен магазин захоче відправляти свої товари <del>Into the wild</del> в Україну.

Повезло нам з тим, що є така країна, як United Kingdom або, якщо простіше, просто Англія. Туди дуже тяжко отримати візу, але от отримати звідти товари - просто. Звичайно, тут є свої плюси і мінуси. Перший гігантський плюс: при покупці вам віднімуть 20% британського ПДВ (VAT) тому ви отримаєте суттєву знижку на всі товари. По-друге, в магазинах часто бувають надзвичайні акції та розпродажі "неактуальної минулорічної колекції", про які в нас можна тільки мріяти. Третім плюсом буде відносно дешева доставка, яка зазвичай буде коштувати 10 фунтів стерлінгів (вартість фунту стерлінгу до долара складає 1.63 на час написання статті). А тепер про мінуси. Згідно з податковим кодексом, зараз в Україну можна замовляти пакунки від одного відправника в один день без оподаткування лише на 150 євро (приблизно 200 доларів). Раніше було обмеження 300 євро, але в тяжкі часи це прикрили. Іншим мінусом є те, що в Україні вашу посилку доставляє Українська Пошта і тому ваша посилка вам може просто не прийти або прийти колись без якихось речей. Такі випадки поодинокі та рідкісні зараз, але, тим не менше, вони є.

Де саме замовляти - читайте в <a title="Короткий огляд британських інтернет-магазинів для замовлення спорядження" href="http://jamming.com.ua/%d0%ba%d0%be%d1%80%d0%be%d1%82%d0%ba%d0%b8%d0%b9-%d0%be%d0%b3%d0%bb%d1%8f%d0%b4-%d0%b1%d1%80%d0%b8%d1%82%d0%b0%d0%bd%d1%81%d1%8c%d0%ba%d0%b8%d1%85-%d1%96%d0%bd%d1%82%d0%b5%d1%80%d0%bd%d0%b5%d1%82/" target="_blank" rel="noopener noreferrer">короткому огляді британських магазинів</a>.
