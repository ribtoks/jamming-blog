---
layout: post
title: Замітка про глюкозамінні добавки для зміцнення суглобів
date: 2013-09-30 21:26:57.000000000 +03:00
categories:
- Medicine
- Training
tags:
- болдерінг
- глюкозамін
- добавки
- зв'язки
- лікування
- остеоартроз
- профілактика
- скелелазіння
- суглоб
- харчові
- хондроїтин
author: 'Taras Kushnir'
---

Деякі спортсмени перевантажують суглоби більше за інших. Особливо бігуни та скелелази. І часто вони задумуються про профілактичні фармацевтичні засоби замість того, щоб задуматись про систему і спосіб тренувань. Останнім часом популярними стали засоби на основі глюкозаміну та хондроїтину з різними добавками на зразок колагену, гіалуронової кислоти, кальцію. Наприклад, користі таких препаратів присвячена ціла <a title="Про суставы" href="http://vk.com/topic-6260839_28161713" target="_blank">сторінка вконтакті</a> та, на перший погляд, <a title="Харчові добавки" href="http://web.archive.org/web/20131207004836/http://sport-climbing.ru/publ/pishhevye_dobavki_i_sportivnoe_pitanie_pri_zanjatijakh_skalolazaniem/1-1-0-25" target="_blank">непогана стаття</a> на sportclimbing.ru.

Оскільки для мене тема наукового підходу до тренувань особливо важлива, я прийшов з цими питаннями до лікаря-травматолога. Вияснилось наступне: прийом цих препаратів реальної користі не має. В лікарнях його виписують, оскільки дистриб'ютори за це платять гроші. А насправді відбувається наступне: згідно з дослідженнями, щоб був хоч якийсь результат, пити потрібно весь курс, який часто складається з більш, ніж 3 місяців по 3 таблетки в день. Такий прийом приглушує вироблення організмом природної змазки в суглобах і після зупинки приймання такого препарату відбувається прискорене старіння суглоба. Що в свою чергу заставляє приймати препарат знову. От і вся історія.

Недавно також знайшов <a title="Дослідження ефективності глюкозаміну та хондроїтину" href="http://spinet.ru/news/?id=457" target="_blank">дослідження</a> (і, здається, <a title="Meta-analysis: Chondroitin for Osteoarthritis of the Knee or Hip" href="http://annals.org/article.aspx?articleid=734153" target="_blank">оригінал в Annals of Internal Medicine</a>) на цю тему. Коротка суть дослідження: протягом двох років видавали класичну дозу ліків (500мг глюкозаміну + 400мг хондроїтину) і плацебо кільком групам пацієнтів, хворих остеоартрозом колінного суглоба. В результаті не виявили чудодійних ефектів від приймання глюкозамінного комплексу.

Ну і не можна не згадати про <a title="Альтернативный урок с Рустамом Гельмановым в Казани " href="http://www.youtube.com/watch?v=9tCNKCeAlQY" target="_blank">відео</a> з Рустамом Гельмановим, в якому він каже, що хімію приймати не треба. "От такі пироги" (с)
