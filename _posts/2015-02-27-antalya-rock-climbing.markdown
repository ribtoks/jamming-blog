---
layout: post
title: Анталія скелелазна
date: 2015-02-27 11:42:09.000000000 +02:00
categories:
- RockClimbing
- Travel
- Стенди
tags:
- geyikbairi
- анталія
- скелелазіння
- стенд
- туреччина
author: 'Taras Kushnir'
---

<a data-flickr-embed="true"  href="https://www.flickr.com/photos/ribtoks/16612641916" title="Antalya"><img src="https://farm9.staticflickr.com/8564/16612641916_553e11b108_b.jpg"  alt="Antalya"></a>

Окрім того, що Анталія - середземноморський курорт з світовим ім'ям, тут ще й знаходиться найбільший скелелазний район Туреччини! А це, ні мало, ні багато, 850+ маршрутів різної складності.

<!--more-->

Тяжко навіть уявити, що це все в одному місці - чудова туристична точка Анталія та Geyikbairi. До слова, біля Анталії є ще 3 скелелазних райони. В саму Анталію літають досить багато лоу-костів, тому це може бути чудова альтернатива на зиму (на фото вище, "зима", до речі).

Geyikbairi - селище в горах, за 5 кілометрів до якого розміщуються 4-5 кемпінгів та, власне, самі скелі. Скелі виглядають як сходинки на гігантському спуску гір до моря до Анталії.

<a data-flickr-embed="true"  href="https://www.flickr.com/photos/ribtoks/16612703236" title="Antalya"><img src="https://farm9.staticflickr.com/8603/16612703236_f6776cbb67_b.jpg" alt="Antalya"></a>

&nbsp;

<a data-flickr-embed="true"  href="https://www.flickr.com/photos/ribtoks/16612698866" title="Antalya"><img src="https://farm9.staticflickr.com/8629/16612698866_a0f5798058_b.jpg" alt="Antalya"></a>

### Добирання

Район зручний тим, що до нього можна дуже швидко і дешево добратись із Анталії. В самій Анталії сідаєте на автобус 51 або 521 або ще який буде до селища Caliklar. Двічі на день ті автобуси йдуть до Geyikbairi, тому вам може сильно повезти. Після того, як автобус вас висадить біля мосту біля річки у Caliklar, ви можете дойти пішки 7км до скель або можете зловити попутку, яких тут хватає. Словом, проблем в добиранні немає. До речі, варіант йти пішки має бонус у вигляді апельсинових та мандаринових садів по дорозі.

### Кемпінги

Тут є 4-5 дуже хороших кемпінгів, в яких місце коштує 5 євро зі своїм наметом, 7 євро з наметом в аренду та сніданком за 3 євро (якщо замовляти окремо, сніданок буде 5-8 євро, бо туди входитиме їжа 4-5 євро + напої 1-3 євро). Словом, ціни більше, ніж гуманні (порівнюючи з Шамоні чи Швейцарією).

Я жив в кемпінгу [Climbers Garden](http://www.climbersgarden.com/) і, не маючи намету, я винайняв місце з наметом. Ось намет, який мені дали:

<a data-flickr-embed="true"  href="https://www.flickr.com/photos/ribtoks/16018712133" title="Antalya"><img src="https://farm9.staticflickr.com/8625/16018712133_a1d5b8ab46_b.jpg" alt="Antalya"></a>

Покривала, матрац та подушки в комплекті. Коли я запитався, чому той намет такий великий (намет був Quechua на 4+1 з тамбуром такого ж розміру), адміністратор кемпінгу (якийсь європеєць) сказав, що думав, що ми будемо на машині і це місце, щоб її припаркувати (ну він взагалі великий жартівник, як виявилось). Ранком той же адміністратор, даючи мені решту за оплату кемпінгу дав мені новенькі купюри євро (я ще такі не бачив), я йому сказав: "купюри дуже новенькі. я ще таких не бачив. цікаво", на що він відповів, що тільки що їх роздрукував для мене.

З орендою спорядження гірше, там його не орендувати. Можна купити в магазині із спорягою в Geyikbairi.

В кемпінгу є комунальна кухня з вітальнею з пічкою та кафешка з їжею. Побувавши в інших кемпінгах, можу сказати, що в цьому трохи затишніше, зате в інших - більше скелелазів. Сам кемпінг розташований безпосередньо під секторами Magara і в 5ти-хвилинній досяжності до купи інших секторів.

<a data-flickr-embed="true"  href="https://www.flickr.com/photos/ribtoks/16612714786" title="Antalya"><img src="https://farm9.staticflickr.com/8663/16612714786_86ba9cc667_b.jpg" alt="Antalya"></a>

В кемпінгу також є бунгало з кращими номерами.

До речі, якраз в цей час, коли я тут був, проходив протест проти розвідки корисних копалин з другого боку району Magara (тут дуже багато скель і видно вирішили, що одну забрати запросто можна), на що місцеві скелелази та громада організувались.

<a data-flickr-embed="true"  href="https://www.flickr.com/photos/ribtoks/16452450199" title="Antalya"><img src="https://farm9.staticflickr.com/8587/16452450199_96dcecd844_b.jpg" width="1024" height="684" alt="Antalya"></a>

&nbsp;

<a data-flickr-embed="true"  href="https://www.flickr.com/photos/ribtoks/16451204380" title="Antalya"><img src="https://farm9.staticflickr.com/8566/16451204380_12915b318a_b.jpg" width="1024" height="684" alt="Antalya"></a>

### Стенди

В Анталії є скелелазний стенд на території Середземноморського університету Akdeniz universitesi. Його точні координати Ширина 36.89387, Довжина 30.65101. На територію університету можна попасти тільки по студентському посвідченню. <del>Ну або нелегально на автобусі VF01</del>. Стенд знаходиться у великому спортзалі із хорошими матами. Спортзал - в зеленому ангарі. Площини всі - нависання і лінійні, але для підтримки форми та знайомства із місцевими скелелазами повністю вистачає.

### Підсумки

Однозначно, це просто чудове місце зимою для скелелазіння і я однозначно його вам рекомендую, якщо у вас є дешевий спосіб добратись до Анталії (лоу-кост, наприклад).
