---
layout: post
title: Соло лазіння на стенді з верхньою страховкою
date: 2014-06-11 12:32:08.000000000 +03:00
categories:
- Gear
- Moutaineering
- RockClimbing
- Training
tags:
- ct roll'n'lock
- kong duck
- petzl micro traxion
- solo
- верхня страховка
- самостраховка
- соло
- стенд
author: 'Taras Kushnir'
feature: 'posts/2014/06/ct_rollnlock.jpg'
---

Коли обставини сходяться так, що напарники сьогодні не можуть бути на стенді, а лазити хочеться, на допомогу приходять блочки, що автоматично блокуються, на зразок Petzl Micro Traxion, Kong duck або Climbing Technology Roll'n'Lock. Статичне навантаження на блочки зазвичай складає 4kN, що дозволяє витримати вагу скелелаза (або двох). З допомогою цих блочків можна лазити траси з верхньою страховкою в інтервальному режимі.

Система організації страховки наступна:
<ol>
<li>на станції закріпляєте шнурок посередині його довжини</li>
<li>одна з половинок буде робоча, тобто ви будете на ній лазити</li>
<li>інша половинка буде для підстраховки. На цій другій половинці в'яжуться вузли кожні 3-5 метрів у місцях, в яких потім при лазінні на іншій половинці буде зручно ці вузли в себе вщолкувати.</li>
<li>Кінець робочого кінця закріпити до якогось відносно тяжкого предмету (наприклад, бухти іншого шнурка, баклахи з водою 5л. тощо) для того, щоб він був хоч трошки натягнутий</li>
<li>![]({{ site.baseurl }}/assets/images/posts/2014/06/img_20140611_130643.jpg)
Через силове кільце на страхувальній системі прощолкуємо карабін, на якому буде закріплений блочок, через який пропущений робочий кінець шнурка (див. в інструкції до блочка). Тепер, при русі скелелаза вверх, карабін з блочком будуть автоматично проковзувати вверх за ним, а при зависанні скелелаза, блочок буде спрацьовувати та блокуватись і скелелаз буде зависати у місці зупинки на робочому шнурку.</li>
<li>Під час лазіння блочок не має бути основним джерелом страховки. Головний принцип організації страховки - надлишковість, тобто завжди має бути якась додаткова страховка, якою, в даному випадку, будуть вузли на додатковому кінці мотузки. Під час лазіння, у наперед визначених місцях потрібно перещолкувати в себе ці додаткові вузли. Оскільки це не миттєва операція, то вузли попередньо треба зав'язати у зручних для стояння місцях (більше того, всі вузли в мене були на відтяжках і я просто вщолкував нову відтяжку з вузлом та вищолкував попередню, щоб робити це швидше). В такому режимі в самому кінці на собі треба буде тягнути майже всю вагу половини шнурка, але додаткова страховка цього вартує.</li>
</ol>

Ще соло з верхньою страховкою можна лазити з GriGri як в <a title="GriGri self-belay" href="http://www.ehow.com/video_7381035_belay-yourself-rock-climbing.html" target="_blank" rel="noopener noreferrer">цьому відео</a>, але тоді потрібно на кожному русі вибирати слабину, що не дуже зручно робити на складних для вас маршрутах, а от лазити із блочком на складних можна.

Більше деталей про цей спосіб страхування можна знайти в англомовній [статті на SuperTopo](http://www.supertopo.com/a/How-to-Set-Up-a-Self-Belay-for-a-Solo-Toprope/a11526n.html).
