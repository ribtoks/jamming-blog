---
layout: post
title: Визначення своїх слабких та сильних сторін в скелелазінні
date: 2013-11-10 14:27:53.000000000 +02:00
categories:
- Training
- Translation
tags:
- болдерінг
- дослідження
- маршрут
- скелелазіння
- тренування
author: 'Taras Kushnir'
feature: 'posts/2013/11/32.jpg'
---

Блогпост написаний під враженням від книжки Self-Coached Climber, в якій є купа корисних речей. По своїй суті, він є <del>адаптованою копі-пастою</del> перекладом та переказом одного розділу з вищезгаданої книжки.

Перше, що нам потрібно - критична оцінка досі пролізених маршрутів. Для цього зручно будувати пірамідку маршрутів. Це просто список маршрутів або болдерінгів, які вам вдалось пролізти за останні 12 місяців по спаданню від тяжчих до легших. Такий список називається пірадмікою через форму, яку він зазвичай приймає. Наприклад, типова пірамідка скелелаза із рівнями (1-2-4-8) та маршрутами (7с, 7b+, 7b, 4 штуки 7a+ та 8 маршрутів 7а) буде виглядати так:
<p style="text-align: center;">7c
<p style="text-align: center;">7b+ 7b
<p style="text-align: center;">7a+  7a+  7a+  7a+
<p style="text-align: center;">7a   7a   7a   7a   7a   7a   7a   7a
<p style="text-align: left;">Можна заповнити чотири пірамідки: по одній для болдерінгу на скелях та маршрутів на скелях та по одній для болдерінгу в залі та маршрутів в залі. Форма пірамідки може допомогти знайти ваші сильні та слабкі сторони.
<p style="text-align: left;">Розглянемо, для прикладу, якусь пірамідку редпоінтів. Для цього, крім пірамідки, складемо список маршрутів, які занесені в пірамідку, теж від складнішого до простішого. Не включайте в список маршрути, які ви не пролізли або майже пролізли. Для кожного запису додайте наступну інформацію:
<ul>
<li><em>Кількість спроб до редпоінту</em></li>
<li><em>Нахил стіни</em>: чи маршрут на похилій стіні, вертикальній, крутій або мішаний?</li>
<li><em>Вид зачіпок</em>: який основний вид зачіпок на маршруті? Якщо зачіпки всюди різні, то який основний вид зачіпок на ключі?</li>
<li><em>Довжина</em>: яка довжина маршруту?</li>
<li><em>Позиція ключа</em>: ключ на початку маршруту, в середині чи в кінці?</li>
<li><em>Однорідність</em>: чи маршрут однорідний чи ключ <em>суттєво</em> тяжчий від всього решта лазіння і крім ключа є хороші позиції для відпочинку?</li>
</ul>

Перейдемо до аналізу.

<!--more-->

Якщо ваша пірамідка має строгу форму (1-2-4-8), то це означає постійні хороші результати та постійний прогрес по категоріях. Крута пірамідка (наприклад, 1-1-2-3) або з пропуском (1-0-2-8) вказує на скелелаза, якому необхідно розвинути хорошу базу перед тим, як лазити тяжчі маршрути. Плоска пірамідка, на зразок (2-7-15-багато), є індикатором того, що скелелаз вийшов на плато без прогресу або він розробив чудову базу і готовий перейти на наступний рівень. Для того, щоб відрізнити ці два рівні, потрібно дивитись на кількість спроб до успішного пролазу маршрутів. Велика кількість спроб на маршрут, більше, ніж вісім-десять на маршрут, вказує на плато. Менш, ніж 10 спроб на тяжчих маршрутах вказує на готовність переходити на новий рівень.

Тепер порівняйте ваші пірамідки для залу та для скель. Там багато відмінностей? Якщо так, то слід звернути увагу на пристосованість і приділяти більше уваги слабшій пірамідці, якщо тільки щось одне (зал або скелі) не є вашою єдиною ціллю.

Тепер спробуйте знайти закономірності в списку маршрутів, який ви склали раніше. Чи ви віддаєте перевагу маршрутам з мізерками? Маршрутам на нависанні? Довгим чи коротким? Маршрутам з ключем на початку?

Очевидно, якщо ви знайшли свої сильні сторони, то ви автоматично знайшли і слабкі сторони, бо скелелаз, який, часто, сильний в одній області, буде слабкий в інших. Наприклад, якщо ви віддаєте перевагу маршрутам з мізерками, ви можете погано тримати пасиви. Також, якщо верхня частина списку маршрутів є неоднорідна по своїй природі, розбита на легші та тяжчі секції, то це може означати, що ви віддаєте перевагу маршрутам, де можна знайти відпочинок, що вказує на недостатньо розвинену аеробну та анаеробну витривалість, яка б дозволила вам лазити довші та більш однорідні маршрути.

Потратьте час на те, щоб скласти свою пірамідку, оскільки це досить хороший інструмент для самоаналізу.

<strong>Напарники</strong>

Іншим хорошим способом отримати інформацію про свої сильні та слабкі сторони є ваш напарник. Це людина, яка бачила максимально багато ваших успіхів та провалів, щоб в нього (неї) в голові утворилась чітка картина на рахунок ваших можливостей. Якщо ваші друзі будуть чесними, то вони дуже сильно вам допоможуть. Ось класичні питання, які можна їм задати:
<ul>
<li>Які рухи або навички я зазвичай добре використовую? Які типи рухів я пробую, коли в мене нічого не виходить?</li>
<li>Які рухи я уникаю на маршрутах або які в мене виходять погано?</li>
<li>Які маршрути або болдерінги мені подобаються найбільше? На яких типах маршрутів я можу пролізти краще за моїх друзів?</li>
<li>Які маршрути я боюсь або ненавиджу? (бажано вказати нахил, довжину, однорідність та місце ключа)</li>
<li>На які види зачіпок я наговорюю або уникаю? Які мені подобаються або я більш впевнено себе на них почуваю?</li>
<li>Чи я часто поправляю ноги замість того, щоб зразу ставити їх так, як треба?</li>
<li>Чи я використовую той вид руху, який потрібен в даному конкретному місці чи пробую замінити його на інший рух, який я виконую добре?</li>
<li>Чи є конкретні вміння, які в мене виходять краще або гірше?</li>
</ul>

Спробуйте відповісти на ці питання самотужки, а потім порівняйте ваші відповіді та відповіді вашого напарника. Відмітьте питання, в яких ваші думки збігаються і питання, де вони розбігаються. Якщо ви часто робите якийсь один рух, найбільш імовірно, що він у вас добре виходить і ви ним заміняєте якісь інші рухи. Також маршрути, яких ви уникаєте або рухи, які погано виходять вказують, очевидно, на ваші слабкості та погані навички.

<strong>Емоції</strong>

Подібне невелике дослідження можна провести і для вашого емоційного стану. Успіх або невдача не бувають випадковими. Ви зрозумієте з часом, що успіхи і поразки є результатом ваших вмінь та рівня підготовки для даного конкретного маршруту. Одним з найважливіших факторів тут є ваша готовність лізти маршрут в цей конкретний день. І вона є результатом та виходом ваших емоцій.

Почніть з того, що згадайте ваші найкращі, найуспішніші 5 маршрутів за весь час. Це не обов'язково мають бути найскладніші маршрути, а просто маршрути, коли все вдалось, все було так, як ви хотіли. Це можуть бути болдерінги, пролази на онсайт, редпоінт, флеші, тредові маршрути або спортивні. Аналогічно згадайте ваші 5 найгірших та найпозорніших маршрутів за весь час (незважаючи на те, що людська свідомість старається закопати глибоко такі провали). Після цього, запишіть відповіді на наступні питання:
<ul>
<li>Опишіть сам маршрут.</li>
<li>За оцінкою від 1 до 10, опишіть його успіх (провал).</li>
<li>Що ви собі казали за день перед спробою? По дорозі до скель? На підході?</li>
<li>З чого складалась ваша розминка? Скільки маршрутів ви пролізли до того? Якої вони були категорії? Про що ви думали і на чому були сфокусовані під час розминки?</li>
<li>Про що ви думали під час самої спроби? Чого боялись і що пробували робити безпосередньо під час лазіння?</li>
<li>Наскільки безпечним на вашу думку був маршрут? За оцінкою від 1 до 10, опишіть ваше занепокоєння страхом зірватись та покалічитись.</li>
</ul>

Після того, як ви відповіли на ці питання, порівняйте ваші відповіді для найкращих та найгірших маршрутів. В чому були відмінність в думках, підготовці, емоціях?

Після цього, ви можете побачити, про що треба було думати на успішних пролазах, як до них готуватись та як себе налаштовувати та що <em>не</em> треба було робити і як думати. Ваша ціль тепер - створювати такий емоційний настрій, який допоможе вам бути успішним наступного разу.
