---
layout: post
title: Тренування м'язів антагоністів або коротко про TRX
date: 2015-05-13 10:01:06.000000000 +03:00
categories:
- RockClimbing
- Training
tags:
- trx
- інструкція
- тренування
author: 'Taras Kushnir'
feature: 'posts/2015/04/trx1.jpg'
---

Вперше я почув про TRX з [подкасту з Адамом Ондрою](https://www.trainingbeta.com/media/tbp-017-adam-ondra-things-training/?portfolioID=3838) і тоді я собі запам'ятав якісь незрозумілі слова ті-ер-екс і що Ондра його експлуатує частіше, ніж я на тренування ходжу. І деякий час назад, коли я шукав якусь новинку для тренувань, TRX виплив в моїх думках і я став про нього гуглити.

<!--more-->

Вже за кілька хвилин я натрапив на офіційний сайт, де і зрозумів, що це за звір. Якщо коротко, то TRX - це зовсім нехитрий тренажер для тренувань із власною вагою, який одна компанія запатентувала і почала продавати і для армії, і для фітнес-клубів. Його кіллер-фічами вони називають зручні кевларові ручки, міцні стропи та різні кріплення разом із купою вправ та програмами для всіх. Порившись трошки в інтернеті, я побачив, що люди в ньому знайшли також недоліки - стропи труть передпліччя і ціна в нього $200+.

![]({{ site.baseurl }}/assets/images/posts/2015/05/DSC_4199_s_s.jpg)
Оскільки на ньому тренується сам Ондра, мені теж захотілось і я вирішив його зробити своїми руками. Наривши десяток DIY TRX схем, я виявив, що занадто лінивий для них всіх. Там люди старались зробити копію оригінального TRX, хоча на сайті останнього завбачливо написано, що треба купувати тільки в них, бо люди, що роблять його самі, розбивають носи об підлогу. Посміхнувшись про себе, я приступив до роботи. В якості строп я взяв корделет довжиною 5м з шнурка Beal 8mm, зігнув його вдвоє і зав'язав, починаючи від згину, на здвоєній мозутці 3 [прямих вузла](http://www.animatedknots.com/overhand/index.php) з інтервалом в 15-20см (для регулювання по висоті). Найбільшою проблемою були ручки і тому я зміг закінчити свій TRX тільки після того, як знайшов кусок труби, який розрізав на двоє і зробив собі ручки і зв'язав петлі для ніг із 7мм репшнура. Приєднавши цей репшнур до корделета, я і отримав повноцінний TRX.

<strong>UPD</strong>: Через деякий час я замінив всі шнурки на тонші: на 5mm та 6mm Tendon і TRX тепер легко брати в дорогу (на скелі для розминки).
