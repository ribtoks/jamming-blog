---
layout: post
title: '100 записів у Movescount: спорт разом із Suunto'
date: 2016-06-03 14:25:49.000000000 +03:00
categories:
- Running
- Training
tags:
- ambit
- movescount
- polar
- quest
- runkeeper
- running
- suunto
- track pod
- training
- watch
- годинник
author: 'Taras Kushnir'
feature: 'posts/2016/06/movescount_100_moves.jpg'
---

Ось пройшло вже майже 2 роки, як я користуюсь сервісом Movescount від Suunto. До того я користувався Runkeeper і [набігав там 780км]({{ site.baseurl }}/огляд-merrell-true-glove-після-пробігу-в-780-кілометрів/) (до речі, я досі бігаю в тих самих кедах ). Зараз в мене - невеликий ювілей. Вчора я вніс 100-й запис у Movescount. Ним була пробіжка на 8 з хвостиком кілометрів у Таллінському сосновому лісі. Біг я з Suunto Ambit3 Peak і суунтівським пульсоміром і в цьому пості розкажу як я до такого життя докотився і як в користуванні Movescount в порівнянні з Runkeeper.

<!--more-->

Я почав бігати після повернення із першої поїздки на Кавказ. Буквально через кілька тижнів і першої прочитаної книги по бігу, я купив собі [пульсомір Polar]({{ site.baseurl }}/про-пульсомір/) і бігав доволі довго з ним. На жаль, я не вмів ним користуватись правильно і використовував його тільки для того, щоб дивитись за середнім пульсом після пробіжки. Вже невдовзі після купівлі пульсоміра, я захотів знати ще відстань і швидкість і почав користуватись сервісом Runkeeper. Там я руками промарковував маршрут пробіжки на карті і вводив решта показників із пульсоміру: час та середній пульс. Деколи я також користувався своїм телефоном та програмкою Runkeeper. Вона записувала маршрут сама і зручно синхронізувалась із сервером, але був очевидний недолік: потрібно було бігати із телефоном.

Біг з телефоном - це ще та забава. По-перше, телефон трясеться і, залежно де ви його несете, може намокнути від поту, випасти під час бігу чи інше. По-друге, телефон не дружить із погодою, яка відрізняється від "нормальних умов" з фізики (20 °C, відносна вологість ..). Для вирішення цього питання є різні чохли, але, по-перше, це не вирішує питання холоду під час бігу зимою, а, по-друге, є доволі незручно. Бігати із чохлами з сучасними лопатами-телефонами на руці доволі напряжно.

![GPS Track Pod із сайту http://www.deportesnomadas.com/Suunto-Gps-Track-Pod/en]({{ site.baseurl }}/assets/images/posts/2016/06/Suunto_Gps_Track_Pod_DeportesNomadas_7.jpg)
*GPS Track Pod із сайту http://www.deportesnomadas.com/Suunto-Gps-Track-Pod/en*

Помучившись з тим, я замовив собі годинник Suunto Quest, пульсомір та GPS Track Pod. Для збереження своїх записів можна користуватись Movescount - сервісом від Suunto для покупців своїх годинників/девайсів. Різницю було відчутно відразу: значно менше часу гайнується на збереження своїх пробіжок. GPS трек записується сам і синхронізується сам. Хорошою фічею Suunto Quest була наявність програми розрахунку часу відпочинку для серця після активності, щоб уникнути перетренованості. Ця інформація доволі важлива і використовується навіть професійними спортсменами (там розрахунки зміни відстані між зубцями R-R на електрокардіограмі, які в результаті приводять до значень скільки серце зробила занадто коротких діастол). Track Pod під час бігу носиться на руці (як на малюнку зправа) і при відносно довгих пробіжках (наприклад, 15км) він стає відчутним. Тобто він не приносить біль, але певний дискомфорт створює. В цей час я уявляв як відчувається 5-дюймова лопата в чохлі на тому ж місці. Іншим недоліком було те, що дані із Suunto Quest та Track pod синхронізують окремо. Тобто ви потім вручну маєте натиснути кнопку в Movescount, яка називається "з'єднати GPS трек та дані з пульсоміра і видалити лишнє". Здавалося б, невелика штука, синхронізувати дані окремо і натискати потім кнопку, але постійно не покидало відчуття, як це можна зробити простіше.

А простіше це можна зробити з годинником, в якому був би GPS і який би сам об'єднував трек і записи пульсоміра. В кінці кожен, хто вибирає серйозний годинник із такої категорії, зіштовхнеться із вибором між одним із Suunto Ambit або Garmin Fenix. Перечитавши безкінечну кількість відгуків, я все ж зупинився на Suunto Ambit 3. Так сталось, що замовив я його якраз коли переїхав в Таллінн. Одна фіча зразу мені прийшла до душі - коли прокладаєш собі наперед маршрут в невідомому місці, на екрані годинника є режим навігатора, коли тобі показує, куди бігти. Це настільки круто в реалі працює, що я відразу зацінив годинник і жалів, що не купив його раніше. Я користувався ним для трекінгу в Татрах, поїздок на велосипеді та був цілком задоволений. З часом звикаєш до його габаритів і звикаєш до інший крутих фіч, які йдуть в комплекті. Наприклад - наявність барометру, який показує тренд зміни тиску і піднімає шум, якщо тиск падає занадто стрімко або можливість отримувати повідомлення із мобільного телефону. З неприємного - для синхронізації Suunto Quest та Ambit 3 на комп'ютері потрібно встановити окремі програми.

Сам сервіс Movescount загалом здається мені менш зручним в плані інтерфейсу, ніж Runkeeper. Навігація та керування доволі неочевидні і треба час, щоб звикнути до них. Runkeeper має платну premium версію, а Movescount - повністю безкоштовний (ви платите за пристрій і отримуєте сервіс). В обох сервісах є присутня певна "соціальність" - можна підписуватись на друзів, робити спільні записи та події/змагання. В Runkeeper є спеціальні програми тренувань, доступні на сайті та через програму для телефону. В Movescount прямого відповідника немає, хоча можна встановити додаток на сам годинник, в якій будуть вказівки. Runkeeper більш "сучасний" з точки зору прив'язки до інших соціальних мереж - Twitter, Facebook тощо. Movescount дозволяє експортувати кожен запис в 5 різних форматів файлів (KML, GPX, XLSX, FIT, TCX) для аналізу в сторонніх програмах та експорт в найпопулярніші сервіси типу Strava, Sports Meter, Preva, TrainingPeaks.

<strong>Підсумки</strong>

Якби я купив цей чудовий годинник із самого початку - зберіг би $200 на інших, але не отримав би стільки корисного досвіду впродовж свого розвитку, як бігуна. Загалом годинник Suunto Ambit 3 - дуже дорога покупка (350-500 євро залежно від моделі), але по функціональності він випереджає інші моделі і, для мене, з часом виправдовує цю ціну хоча би частково за рахунок справді широких можливостей і застосованості для альпінізму та бігу. Movescount - зручніший за Runkeeper, як сервіс, заточений для пристроїв Suunto, хоча Runkeeper загалом більш дружній до користувача. А як ви зберігаєте свої записи?

&nbsp;
