---
layout: post
title: Короткий огляд використаного спорядження за 2013 рік
date: 2013-09-24 22:39:08.000000000 +03:00
categories:
- Gear
- Mountaineering
tags:
- '47'
- ak
- Alpha
- alpinist
- Arcteryx
- Atom
- BD
- berghaus
- Black Diamond
- crux
- Cyborg
- Dozier
- Gamma
- hoody
- Jacket
- Ka-Bar
- Khumbu
- LT
- Meteor
- millet
- Mountain
- msr
- Nansen
- Norrona
- omm
- OmniLite Ti
- Pants
- Patera
- Petzl
- pot
- primus
- Pro
- R320a
- Rab
- Raid
- Raven
- SV
- terra nova
- Therm-a-Rest
- voyager
- Xenon
- Z-LIte
- баняк
- каска
- льодоруб
- ніж
- намет
- обзор
- огляд
- система
- снаряжения
- спальник
- спорядження
author: 'Taras Kushnir'
feature: 'posts/2013/09/clothing2013.png'
---

З кожним роком альпініст стає досвідченішим. З кожним роком змінюється або зміцнюється його бачення певних аспектів альпінізму. Назбирується безцінний досвід використання різного спорядження, так чи інакше необхідного на сходженнях. В цьому пості хочу зробити детальний огляд і відгуки по спорядженню, яке я використовував 2013 року на сходженнях в АУСБ "Безенги". Треба зазначити, що спорядження це було придбане і вибране не просто так, а враховуючи деякий досвід в сходженнях на третій розряд минулого року, поїздку у Високі Татри та певним досвідом в трекінгових походах Карпатами.

Отже, в даному огляді я розгляну найважливіше з одягу, альпіністського спорядження, кухонного та бівуачного спорядження, рюкзак.

<strong>Одяг:</strong> Berghaus Patera Pants, Arcteryx Gamma LT jacket, Arcteryx Atom LT hoody, Arcteryx Alpha SV jacket, Norrona Nansen Jacket, Rab Xenon Jacket.

<strong>Альпіністське спорядження:</strong> кішки BD Cyborg Pro, система Arcteryx R320a, каска Petzl Meteor 3, льодоруб BD Raven.

<strong>Кухонне спорядження:</strong> примус Primus OmniLite Ti, банячок MSR Alpinist 2 Pot, ніж Ka-Bar Dozier Folding Thumb Notch.

<strong>Бівуачне спорядження:</strong> карімат Therm-a-Rest Z-LIte, намет Terra Nova Voyager, спальник OMM Mountain Raid.

<strong>Рюкзак:</strong> Crux AK 47-X, Millet Khumbu 75+10.

<!--more-->
<h2>Одяг.</h2>

<strong>Berghaus Patera Pant.</strong> Прекрасні штани з матеріалу Schoeller Dryskin. Еластичні, дихаючі, зручні. Продумані кишені та пояс в комплекті. Низ штанів, де мали би бути бахіли, був вузьким, натягувався на черевики і прекрасно сидів на них, не сповзаючи, не дозволяючи снігу попасти в черевик. При довгому ходінні у відносно глибокому снігу, низ намокав, але швидко висихав. Одного разу я попав в цих штанах в проливний дощ. Вони намокли, але висохли на мені в спальнику доволі швидко і вже того ж дня були сухі. З мінусів - я сильно схуд і в штанах не продумано, куди дівати надлишковий пояс. Немає петель для нього, а в зроблений для цього "рукав" пояс запхати тяжко. Вага - 400 гр. розмір 32.

<strong>Arcteryx Gamma LT Jacket.</strong> Класичний софтшел від моєї улюбленої канадської фірми. Тут все зручно і технологічно. Жодних нарікань на софтшел немає. Окремої згадки заслуговують дуже зручні еластичні манжети та зручний капюшон, який чудово налазить на каску, внутрішні еластичні кишені. Тримав середній дощ. Під сильний я шкодував його вдягати, бо не для цього він призначений. Вага - 610 грам розмір M.

<strong>Arcteryx Atom LT Jacket.</strong> Ідею носити цей гібридний софтшел я підглянув у блозі <a title="Cold Thistle" href="http://coldthistle.blogspot.com/" target="_blank" rel="noopener noreferrer">Cold Thistle</a> у <a title="Atom LT" href="http://coldthistle.blogspot.com/2011/02/arcteryx-atom-lt-hoodyjust-how-good-is.html" target="_blank" rel="noopener noreferrer">однойменній статті</a>. Перше його випробовування було у Словаччині на льодолазінні. І вдруге - на цьогорічному Кавказі. По теплоті я його класифікував би як дуже хорошу фліску. Плюс до того він <del>майже всюди</del> не продувається вітром та має капюшон (теж з утеплювачем). Ну і DWR, якого у звичайної фліски немає. В наявності також зручні фірмові манжети. З мінусів, крім ціни, можна вказати ще те, що капюшон не регулюється. Своє призначення Atom виконує "на ура". Вага - 430 грам розмір M.

<strong>Arcteryx Alpha SV Jacket.</strong> Куртка-ідеал штормової куртки з останнім Gore-Tex, міцною зовнішньою тканиною та купою добре продуманих дрібничок. Серед корисних речей - додаткові стяжки посередині куртки, кишені із зручним доступом із вдягнутою системою, додаткові стяжки на капюшоні, внутрішні еластичні кишені. Куртка не сковує рухів. Серед мінусів - захмарна ціна. Вага - 500 грам розмір L.

<strong>Norrona Nansen Jacket.</strong> Куртка з матеріалу типу Gore-Tex Paclite. Тобто з дуже тоненького Gore-Tex'у. Я покладав на неї певні сподівання, але повністю в ній розчарувався. Середній дощ і софтшел тримає, а коли сильніший дощ, ця куртка ні в чому не допоможе. Для цього треба куртку типу Alpha SV або аналог інших виробників. Загалом в куртки капюшон не сумісний з каскою, а сама куртка не закриває чутливу ділянку нижче спини. Важить це розчарування 330 грам.

<strong>Rab Xenon Jacket.</strong> Це така собі мій експеримент на цьогорічні Безенги. Дуже легка синтетична "пуховка" із зовнішньою тканиною Pertex Quantum та наповнювачем Primaloft One. Коли я вибирав її в магазині, вибору особливого не було і мені попався екземпляр не найкращого кольору, але, тим не менше, це була Xenon, яку я довго хотів. Треба визнати, що навіть для літнього Кавказу вона все ж трошечки, але затонка. Мені було б комфортніше в теплішій пуховці. Своїй специфікації Xenon відповідає, зручна, легка, досить тепла. Вага 340 грам розміру L.
<h2>![]({{ site.baseurl }}/assets/images/posts/2013/09/clothing2013.png)
</h2>
<h2>Альпіністське спорядження.</h2>

<strong>Black Diamond Cyborg Pro Crampons.</strong> Кішки, перевірені мною в Словаччині. Чудово сидять на черевику. Швидко вдягаються. Для того рівня, який в мене зараз, можливо більше стали би в нагоді легші кішки із горизонтальними зубами. Всі деталі кішок, які не з нержавійки, почали ржавіти. Після трьох маршрутів в кішках по скелястих виступах, передні зуби затупились, хоча і не катастрофічно. Потрібно відрізати занадто довгий ремінець, який немає куди подіти і приходиться прив'язувати кудись до кішки. Вага 1100 грам.

<strong>Arcteryx R320a Harness.</strong> Дуже легка та зручна, як на свою вагу, система. Ні разу не заставила мене пошкодувати, що я витратив на неї трошки більше грошей, ніж зазвичай вартують системи. Стяжки на ногах присутні: систему можна вдягати не знімаючи кішок. Петель для спорядження є по дві з кожного боку, доволі зручні. Ще одним великим плюсом є той факт, що система складається в доволі компактний мішечок та практично не займає місця в рюкзаку. Вага - 390 грам розмір M.

<strong>Petzl Meteor 3 helmet.</strong> Зручна, неймовірно легка каска для скелелазіння та альпінізму. Є всі необхідні кріплення та стяжки. Що приємно, каска пройшла сертифікацію також як каска для велосипеду. Вага - 240 грам.

<strong>Black Diamond Ravel Ice Axe.</strong> Класичний льодоруб у всіх розуміннях. Не важкий. Чудово виконував свою роботу. В майбутньому, якщо буду вибирати класичний льодоруб, можливо все ж варто звернути увагу на гібридні залізяки із прямим або трошки зігнутим древком та більш агресивним клювом. Вага - 500 грам.
<h2>![]({{ site.baseurl }}/assets/images/posts/2013/09/gear_climbing_2013.png)
</h2>
<h2>Кухонне спорядження.</h2>

<strong>Primus OmniLite Ti.</strong> Титанова версія попередньої успішної моделі Primus OmniFuel. Добре себе зарекомендувала в цьому поході. Красивий верх трохи закоптився. Так само, як і "фольга"-обмотка. "Фольга"-екран знизу прорвалась рівно посередині (де найчастіше її згинали). Трошки тяжко розпалювати запальничкою. Для цього все ж треба сірник, який можна пропхати всередині "комфорки". Система забилась 1 раз, але я розкрутив її повністю без будь-якого подібного попереднього досвіду з допомогою інструмента, який був в комплекті, та зібрав все назад. Тут, напевно, виграє система Optimus Nova+ з її голочкою для прочищання (яка, тим не менше, не звільняє від необхідності чистити все решта). Розміром маленької ємності для палива я цілком задоволений через її вагу та компактність. Текст та малюнки на нижній частині ємності для палива швидко стираються об камені та пісок.

<strong>MSR Alpinist 2 Pot.</strong> Легкий та зручний банячок від американського бренду MSR. Після перших використань на "агресивному" пальнику, на дні з'явились незрозумілі "розводи", які виглядали, як пропалені плями. Під час сходжень на такі плями ніхто не звертав уваги. Вже через 2 тижні активного та неакуратного використання, банячок втратив товарний вигляд, але на функціональність це не вплинуло. Окремої згадки заслуговує кришка із дирочками. По-перше, з нею дуже зручно зливати воду із спагеті та макаронів. По-друге, по центру кришки була червона декоративна штуковина, яка відпала вже після першого тижня використання, що вказує на не дуже велику якість матеріалів. Також, було б непогано, якби цей банячок мав іншу кришку, яка могла би набагато щільніше прилягати (режим "скороварки").

<strong>Ka-Bar Dozier Folding Thumb Notch.</strong> Чудовий ножик вагою 50 грам, який дуже добре себе зарекомендував в цій поїздці. В самому ножику, крім леза, більше нічого і немає. Лезо широке, не довге (жодних проблем при перетині кордонів). Заводська заточка не залишає байдужим. Ручка зручна.
<h2>![]({{ site.baseurl }}/assets/images/posts/2013/09/kitchen_gear2013.png)
</h2>
<h2>Бівуачне спорядження.</h2>

<strong>Therm-a-Rest Z-LIte.</strong> Або просто "карімат із пупиришками". На перше враження він мав бути легший за звичайний іжевський, але виявилось, що важать вони приблизно однаково. Зараз є нова версія, в якій на одній стороні розпилена "фольга", яка за даними виробника, робить його на 30% теплішим. В мене цього року була стара версія, яка, тим не менше, була тепліша за іжевський. Проблемою для мене є те, що Therm-a-Rest трошки завузький і якщо я лежу на спині, лікті приходиться класти вже на дно намету (на землю). Рятує ситуацію, якщо в наметі ще кілька каріматів і цей - посередині. В інших планах залишає лише позитивні враження. Вага - 400 грам.

<strong>Terra Nova Voyager tent.</strong> Намет британського бренду Terra Nova ("близький друг" Wild Country). Загалом я ним дуже задоволений. Більше про намет написано в <a title="Огляд 3- або 4-сезонних 2-місних наметів для альпінізму" href="http://jamming.com.ua/%d0%be%d0%b3%d0%bb%d1%8f%d0%b4-3-%d0%b0%d0%b1%d0%be-4-%d1%81%d0%b5%d0%b7%d0%be%d0%bd%d0%bd%d0%b8%d1%85-2-%d0%bc%d1%96%d1%81%d0%bd%d0%b8%d1%85-%d0%bd%d0%b0%d0%bc%d0%b5%d1%82%d1%96%d0%b2-%d0%b4%d0%bb/" target="_blank" rel="noopener noreferrer">моєму огляді</a>. Зайвим елементом були кілочки, які я більше не брав на виходи, крім першого разу. Зручно також собі приробити для намету додаткові шнурочки для розтяжок знизу. Процес збору намету нарікань не викликає. Вітер та дощ (навіть тривалий в базовому таборі) намет витримав просто чудово цього сезону (були думки, що він протримається в чудовій формі не більше 3-4 сезонів). Коли падав сніг, його деколи треба було збивати з даху намету. Добре, що це можна було робити зсередини. Вага - 2040 грам.

<strong>OMM Mountain Raid sleeping bag.</strong> Цей спальник - ще один ризикований цьогорічний експеримент, який не особливо вдався. Синтетичний спальник, в якому стільки ж утеплювача (60 грам Primaloft One знизу та 40 грам зверху), скільки й у Rab Xenon Jacket. Спальник, м'яко кажучи, не особливо теплий. Зате займає справді мало місця в рюкзаку та дуже й дуже легкий. Але в свою наступну поїздку я буду шукати певний компроміс між вагою та теплотою без будь-яких зміщень в сторону ваги. Для того, щоб спати в цьому спальнику, мені приходилось вдягати весь одяг, який в мене був. Вага - 420 грам разом з чохлом.
<h2>![]({{ site.baseurl }}/assets/images/posts/2013/09/bivouac.png)
</h2>
<h2>Рюкзак.</h2>

<strong>Crux AK-47X.</strong> Я досить <a title="Crux AK 47 X: перші враження або вибір штурмового рюкзака" href="http://jamming.com.ua/crux-ak-47-x-%d0%bf%d0%b5%d1%80%d1%88%d1%96-%d0%b2%d1%80%d0%b0%d0%b6%d0%b5%d0%bd%d0%bd%d1%8f-%d0%b0%d0%b1%d0%be-%d0%b2%d0%b8%d0%b1%d1%96%d1%80-%d1%88%d1%82%d1%83%d1%80%d0%bc%d0%be%d0%b2%d0%be%d0%b3/" target="_blank" rel="noopener noreferrer">довго вибирав</a> цей рюкзак. Цього року він пройшов повне бойове хрещення на Кавказі, а також після нього. Рюкзак справді досить зручний і простий. Чудово виконує свою роль. Бокові стяжки мають достатньо довжини, щоб помістити туди карімат чи намет. Тканина достатньо міцна, щоб витримати тертя об скелі та інше недбале ставлення. Після Кавказу рюкзак вижив у ще одній пригоді - година ходьби під справді проливним дощем. Як результат - тканина трошки промокла, але зовсім не сильно, чим я був дуже задоволений. На жаль, помітив, що всередині мінімально (на 1-2 мм) в деяких місцях відклеїлись протектори місць зшиття верху рюкзака та його низу (що теж зовсім не критично, просто для повноти картини варто згадати). Вага - 1.2 кг.

<strong>Millet Khumbu 75+10.</strong> Великий рюкзак, яким я захоплювався. Можливо останнім часом я його занадто багато навантажую, але він вже не здається мені таким зручним, як раніше, хоча я досі вважаю його дуже надійним з його товстелезною кордурою. Зараз я його використовую більше як транспортну сумку. На ньому достатньо багато всіляких кишень та відділень, що робить його досить зручним.

Прохання задавати питання та уточнення в коментарях.
