---
layout: post
title: 'Огляд скелелазних стендів у Львові: стенд "Погулянка"'
date: 2014-09-15 09:49:22.000000000 +03:00
categories:
- RockClimbing
- Стенди
tags:
- болдерінг
- прес
- скелелазіння
- стенд
- тренування
author: 'Taras Kushnir'
feature: 'posts/2014/09/DSC_0468_09_14.jpg'
---

Найменший за розміром, але далеко не за значенням, стенд "Погулянка".

Про попередні стенди читайте тут:
<ul>
<li>стенд "Погулянка" (болдерінг та складність)</li>
<li>[стенд "Лазаренка"]({{ site.baseurl }}/огляд-скелазних-стендів-у-львові-стен/) (болдерінг)</li>
<li>[стенд "Бухта"]({{ site.baseurl }}/огляд-скелелазних-стендів-у-львові-ст/) (болдерінг, складність, хайлайн)</li>
<li>[стенд "Climb club"]({{ site.baseurl }}/огляд-скелелазних-стендів-у-львові-ст-2/) (болдерінг та "складність" на 3 відтяжки)</li>
<li>[стенд "SportLife"]({{ site.baseurl }}{% post_url 2015-03-05-the-wall-review %}) (болдерінг та складність)</li>
</ul>
<h3></h3>

<!--more-->

<strong>Адреса:</strong> вул. Вахнянина 29, Центр творчості дітей та юнацтва "Погулянка"
<h4>1. болдерінг</h4>

<strong>Відкрито:</strong> вівторок та четвер від шостої вечора

<strong>Рівень:</strong> середній і вище

<strong>Опис:</strong> Колись закритий стенд лише для спелеологів, невеликий за розміром, але агресивний своїми нахиленими площинами, "Погулянка" довгий час був стендом для вибраного кола скелелазів, куди могли попасти лише "свої". Зараз - відкритий для всіх і навіть в ньому зараз проводять секцію скелелазіння.

&nbsp;

Приміщення для лазіння невелике і якщо там збирається забагато людей, то, щоб пролізти болдерінг, часто треба стояти в черзі. Для новачків стенд занадто нависаючий і тому в них перший час може бути депресія стосовно їхніх можливостей.

![Нахилені площини із зацепками Leo Holds]({{ site.baseurl }}/assets/images/posts/2014/09/DSC_0468_09_14.jpg)
*Нахилені площини із зацепками Leo Holds*

На стенді майже немає жодних спеціальних тренажерів.. Є не дуже добрий кампус-борд і подібний до нього за якістю System board. Є додаткова кімната (такого ж розміру, як сам стенд) для переодягання.

<strong>Стан:</strong> Фанера на стенді досить стара, а зачіпки або дуже нові (їх виготовляє власник стенду) або старі і слизькі. Всі старі зачіпки час від часу оновлюються. Мати не дуже б то м'які.

!["Вулкан"]({{ site.baseurl }}/assets/images/posts/2014/09/DSC_0477_09_19.jpg)
*"Вулкан"*

На стенді доволі комфортно займатись в холодний час року (осінь-зима-весна), бо в літню спеку стенд тяжко провітрювати.

<strong>Відомі скелелази:</strong> Автор зачіпок LeoHolds та головний адміністратор - Павло Василенко. На стенді займається також Наталя Василенко (призер цілої плеяди змагань) та Василь Шевчук (автор багатьох неперевершених болдерінгів), Кушнір Володимир ("невагомий скелелаз" на думку деяких, на рахунку якого пролази одних з найтяжчих маршрутів та болдерінгів)

<strong>Атмосфера:</strong> На стенді займаються кілька компаній людей, тісно сформованих колективів, скріпленими багатьма роками спільного лазіння. Атмосфера панує дружня і всі залюбки допоможуть новачкам. Основна мета власника стенду - залучення побільше новачків.

<strong>Висновки:</strong> Стенд можна порекомендувати сильнішим скелелазам, оскільки, за рахунок нависання стенду та місцевих мутантів, болдерінги на стенді виходять тяжкими для середньостатистичного болдерінгіста.
<h4>2. складність</h4>

<strong>Рівень:</strong> новачки та середній

<strong>Опис:</strong> Відносно недавно на Погулянці відкрили також стенд, на якому можна полазити із мотузкою, який нахилений всього на 10 градусів (можна накрутити "еталонку" та бігати її на швидкість). Стенд розміщений на вулиці (тобто є відкритим), що має свої плюси у вигляді завжди чистого повітря та недоліки у вигляді неможливості займатись в погану погоду.  Легке нависання стенду створює можливість накрутити чудові маршрути, в яких можна використати як техніку (не занадто сильне нависання для силового лазіння), так і витривалість на нависанні. Заняття на стенді можна фотографувати із даху Центру творчості дітей та юнацтва.

![Нахил для еталонки]({{ site.baseurl }}/assets/images/posts/2014/09/DSC_0490_09_29.jpg)
*Нахил для еталонки*

Тренажерів там жодних немає і навіть деколи трошки бракне місця для страховки через паркан навколо стенду, але це буває дуже рідко.

<strong>Стан:</strong> Стенд побудований зовсім недавно, відтак перебуває в прекрасному стані. Зачіпки в основному нові.

<strong>Висновки:</strong> Стенд можна порекомендувати новачкам або людям із невеликим досвідом у скелелазінні. Або ж тим, хто займається лише в хорошу погоду або живе недалеко від Погулянки.
