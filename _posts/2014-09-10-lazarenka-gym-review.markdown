---
layout: post
title: 'Огляд скелазних стендів у Львові: стенд "Лазаренка"'
date: 2014-09-10 11:58:39.000000000 +03:00
categories:
- RockClimbing
- Training
- Стенди
tags:
- campus board
- climb club
- finger board
- адреса
- болдерінг
- лазаренка
- львів
- прес
- скелелазіння
- стан
- стенд
- турнік
author: 'Taras Kushnir'
feature: 'posts/2014/09/DSC_0589_08_43.jpg'
---

Ви твердо вирішили сходити хоч раз на скелелазіння, але не знаєте, куди? Тоді вам сюди. В цьому огляді буде описано всі стенди, які є у місті Львові і цей пост буде доповнюватись із відповідними позначками, якщо станеться чудо і відкриються нові стенди. Ітак, поїхали!

В цьому пості огляд стенду "Лазаренка".

<!--more-->

### Стенд "Лазаренка"

<strong>Адреса:</strong> вул. Академіка Лазаренка, 40 (у приміщенні гуртожитку)

<strong>Рівень:</strong> від новачка до профі

<strong>Опис:</strong> Стенд - власність гірського клубу "Екстрем", який розміщується в підвалі (чи спортзалі) гуртожитку. На стенді рік можуть безплатно займатись члени гірського клубу Екстрем, які відзначились високим сумарним рейтингом по змаганнях попереднього року. Стенд по розмірах невеликий, але значно більший за Погулянку. За словами Павла Василенка, стенд проектувався ним для проведення змагань із болдерінгу.

![Street art та зацепи]({{ site.baseurl }}/assets/images/posts/2014/09/DSC_0583_08_40.jpg)
*Street art та зацепи*

На стенді є багато спеціальних тренажерів в прекрасному стані: великий campus board із двома стовпцями паличок різної ширини, шведська стінка із знімним турніком та брусами, system board із багатьма різними зачіпками, самопальний тренажер пасивів тощо.

Крім місячної чи разової плати за відвідування, у вас є можливість записатись в спеціальний гурток, який тренує Олег Ігнацик.

Перший раз стенд важко знайти серед будівель гуртожитків. Всередині можна залишити велосипед чи прив'язати його в самому стенді до поручень. Помитись після стенду можна в душі гуртожитку (але він для сильних духом). В туалетах є кран і холодна вода.

![]({{ site.baseurl }}/assets/images/posts/2014/09/DSC_0589_08_43.jpg)


<strong>Стан: </strong>Площини перебувають загалом в непоганому стані. До минулорічних змагань їх навіть розфарбували стріт-артом. Зачіпки на стенді регулярно поновлюються не лише зачіпками LeoHolds, але й іншими сучасними зачіпками (наприклад, польського виробництва). Мати м'які за виключенням кількох місць з "діркою" в якій можна боляче вдаритись об підлогу.

На стенді комфортно займатись в холодні пори року (осінь-зима-весна), оскільки літом його тяжко провітрювати незважаючи на те, що приміщення більше за "Погулянку".

<strong>Відомі скелелази:</strong> Сергій Красовський, людина, яка займалась цим стендом левову частину часу колись. На стенді також займаються: Лєна Красовська (пролази 8a), Олег Ігнацик (пролази 8a, 8b) та інші.

<strong>Атмосфера:</strong> Сюди варто ходити своєю компанією чи з напарником, бо інакше є шанси, що ви будете займатись самі, якщо не запишетесь в спеціальний гурток. Поточні адміністратори стенду змінили години роботи і тепер стенд працює лише кілька днів на тиждень на відміну від попереднього графіку, коли він працював всі робочі дні. Стенд рухається в напрямку перетворення в приватний стенд певного кола осіб, хоча і росте швидкими темпами в плані якості самого стенду.

<strong>Висновки:</strong> Прекрасний стенд із новими зачіпками та болдерінгами на будь-який смак та форму. Величезна кількість різноманітних тренажерів дозволить провести спеціалізовані тренування.
