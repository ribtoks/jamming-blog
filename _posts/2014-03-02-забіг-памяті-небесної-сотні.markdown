---
layout: post
title: Забіг пам'яті Небесної сотні
date: 2014-03-02 22:44:14.000000000 +02:00
categories:
- Running
tags:
- біг
- львів
author: 'Taras Kushnir'
---

Сьогодні брав участь в забігу пам'яті Небесної сотні (людей, які померли під час протестів в Києві). Ціль забігу була зібрати додаткові кошти для поховання тернопільчанина Ігоря Костенка. Дзеркальні забіги мали пройти у Катовіце, Варшаві та Тбілісі. Наш забіг мав проходити навколо центра Львова і складати десь близько 4х кілометрів. Але, як і все решта в нас в державі, організація була як завжди і міська рада не виділила ДАІ-шників, які б мали перекрити декілька вулиць на 20хв, тому, в результаті, всі бігли по проспекту Свободи. Близько 100 бігунів у синьо-жовтому одязі намотали 4 кола про проспекту Свободи час від часу вигукуючи "Слава нації, смерть ворогам!" та "Україна - Понад усе". Виглядало це все так, ніби зграйка націоналістів вийшла на ранкову пробіжку. Досить кумедно. Правда, тішить, що на пробіжку вийшли не тільки бігуни, але й люди, для яких ця пробіжка була перша за останні 4-5 років.
