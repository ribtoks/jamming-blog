---
layout: post
title: 'Спорядження для трекінгу в Непалі'
date: 2019-01-12 11:53:37.000000000 +02:00
categories:
- Gear
tags:
- nepal
- trekking
- gear
author: 'Taras Kushnir'
feature: 'posts/2019/01/nepal-gear.jpg'
---

Коли трекери чи альпіністи вдома, одне з їх улюблених занять - вибирати між кількома варіантами спорядження, важити його до грама, обговорювати на форумах, шукати знижки в магазинах. Для трекінгу у віддалених кутках планети спорядження підбираєш більш ретельно, ніж до походу вихідного дня в Карпатах. В цьому пості я роблю детальний огляд всього, що я взяв із собою в [Непал]({% post_url 2018-10-27-nepal-trekking %}) цього року. Буде корисно всім, хто планує трекінг в Непалі та і просто тим, хто шукає куди би витратити гроші.

<!--more-->

#### Наплічник

Наплічник - важлива річ, адже в ньому ви понесете все інше спорядження! Він має бути комфортний, легкий і надійний. Я ходив із **Osprey Exos 48** літрів, вага 1.16 кг. Ним я повністю задоволений, навіть не знаю що хотів би покращити. Як альтернативні варіанти розглядав Osprey Levity 45 (здалось, що аж занадто тонкий, тому побоявся брати), свій рюкзак [Crux AK47]({% post_url 2013-03-21-crux-ak-47-review %}) (легкий, дуже надійний, але не дуже зручний в трекінгу) та кілька варіантів від Exped та Lightwave, в яких не було спинки (але які були надійні, згідно відгуків). В самого наплічника Osprey, як і в його братів і кузенів, безліч напівнепотрібних примочок, але це невелика проблема, адже його зручно нести і все спорядження влазить із запасом.

Рюкзак не варто брати завеликий, адже буде спокуса взяти в нього більше спорядження. Я вибрав Exos 48 замість Exos 38 тільки тому, що різниця була всього 100 грам.

#### Взуття

Взуття - це ще одна дуже важлива тема. Воно має бути дуже зручне для походу. Це, мабуть, його єдина найважливіша чеснота. В Непалі, швидше за все, вам непотрібні будуть мембрани, подвійні стильки та інші заморочки. Мені повезло знайти таке дуже зручне взуття півроку тому в Мюнхені - **Lowa Inox Gtx Mid**. На жаль, з мембраною, але неймовірно зручне і легке, а це дуже важливо. На нозі сидять, як зручні "баскетбольні" кросівки, тільки із високими боками та "трекінговим" виглядом.

#### Одяг

![Nepal outfit]({{ site.baseurl }}/assets/images/posts/2019/01/nepal-outfit.jpg)
*Вдень біля озер Гокіо (близько 5000м над рівнем моря)*

Далі в списку пріоритетів йде одяг. Тут важливо не набрати зайвого, бо нести його на собі вгору не дуже весело. Загалом я взяв більше легких речей, з яких можна було робити різні комбінації замість кількох теплих речей.

Якщо йти зсередини - назовні, то почати треба із термобілизни. В мене було **3 верхи** (2 "літні" та 1 "зимовий") та **1 низ** ("літні" термоштани). Прати в льодяній воді на трекінгу навряд чи вийде, тому моя логіка з двома "літніми" верхами була проста: один - на першу половину дороги, а інший - на другу. Теплий верх був теж дуже корисний, бо по вечорах в лоджіях спекотно не було. Тут я б нічого не додав.

Далі йдуть софтшельні штани **Rab Sawtooth pants** та софтшельна куртка **Montane Alpine stretch jacket**. Обоє літні дуже легенькі софтшели. Штани навіть здались затоненькими на перший погляд, але мені в них було абсолютно комфортно (теплообмін ніг менший, ніж верхньої частини тіла). Коли було холодно надворі (чи всередині приміщення), я просто комбінував їх із "літніми" термоштанами і цього було достатньо. Йти було дуже комфортно: софтшел чудово дихає, а зранку, коли найхолодніше, навіть трохи гріє.

Ще в мене була пуховка **Marmot Ama Dablam down jacket**, яка по теплоті, ціні та вазі є таким собі "середнячком". Зазвичай я її вдягав просто на термобілизну, але, коли було незвичайно холодно, комбінував із іншим верхнім одягом. Багато людей по звичці тягнуть в гори фліс, але він тяжчий за пух і не такий теплий. На мою думку, на трекінг в Непалі краще брати пуховки, а фліс залишити для кемпінгів.

Також я взяв дощовик **Montane Minimus jacket**, який важить 200 грам і являє собою просто матеріал Pertex Shield+ (не мембрана). Дощ накрапав тільки на початку трекінгу першого дня в Луклі менше години і більше я дощовиком, фактично, не користувався. Брати чи не брати дощовик - спірне питання. Мембранну куртку я би точно не брав, а от подібний до Montane Minimus дощовик із дуже легкої "цирати" можна було б взяти прозапас.

Із аксесуарів в мене були **кілька бафів** (користувався всіма, багатофункціональна річ), **6 пар термошкарпеток**, одні тоненькі рукавиці та запасний ремінь. Тут тяжко будь-що змінити, все було в пригоді. Особливо хочу відмітити бафи: користувався і вдень для захисту шиї від сонця, і ввечері разом із капішоном пуховки замість теплої шапки.

#### Спальник

В мене особливі відносини зі спальниками. Ще із поїздок в Безенги я "прославився" тим, що часто брав занадто легкі спальники. Особливо це стосується спальника **DMM Mountain Raid**, який важить всього 400 грам, з яких 160 грам синтетики в якості теплоізоляції. Ним я не користувався з тих часів, але цього разу я вирішив його взяти, бо прочитав, що в лоджіях є перини. Загалом я не можу сказати, що сильно замерз, але наступного разу я би взяв комфортніший спальник вагою близько 600 грам. Сон - важлива частина трекінгу і нехтувати його комфортом не варто.

#### Вода

Найзручніше споживати воду із питної системи, бо для цього не треба зупинятись та відкривати пляшку. Я користувався **Osprey Hydraulics LT 2.5L** і вважаю, що 2.5 літри - якраз оптимальний об'єм для денного переходу. Для дезинфекції води придбав таблетки **Katadyn Micropur Forte** - вони не залишали жодного присмаку. Одна таблетки йде на 1 літр і потрібно зачекати 30 хвилин перед споживанням. Ще в мене був персональний фільтр для води **Sawyer Mini Filter**, яким я користувався тільки в лоджіях, коли не хотілось чекати півгодини для дезинфекції. Загалом я не думаю, що це дуже необхідна річ, на відміну від таблеток.

#### Техніка

Найважливіша частина з техніки в Непалі - це фотоапарат. Адже "немає фотографії - значить не був на морі". Раніше я дуже довго [обирав фотоапарат для трекінгу]({% post_url 2018-03-04-travel-camera-review %}) і в результаті придбав Nikon D5600 із об'єктивом Nikkor 16-80 F/2.8-4.0. Сумарно ця комбінація із зарядним пристроєм та додатковою батареєю важила трохи більше 1кг і, оскільки я ніс всі свої речі сам, це був важливий критерій. Нести "третій п'ятак" від Canon та хороші об'єктиви і по місту тяжко, не те що в багатоденному трекінгу.

Один важливий нюанс щодо камери. Під час трекінгу дуже хочеться мати камеру "на підхваті". Нести її в рюкзаку - означає втратити купу цікавих кадрів. Нести її на шиї - теж доволі тяжко. Зараз є багато кріплень на лямки рюкзака, які я обов'язково куплю наступного разу. Цього разу я її підвісив до ручки рюкзака на карабін, таким чином не ніс її на шиї.

![Camera trick]({{ site.baseurl }}/assets/images/posts/2019/01/camera-trick.jpg)
*Саморобне "кріплення" для камери, щоб не нести її на шиї*

Далі в мене був годинник **Suunto Ambit 3**, **Kindle Paperwhite**, навушники, зовнішня батарея **Xiomi Mi** на 10тис. mAh, та ліхтарик **Petzl Zipka** (60 грам із батарейками). Можу сказати, що зовнішня батарея - доволі тяжка і її можна не брати, якщо ви готові платити за зарядку пристроїв. Ще ви можете взяти "крокодили", щоб заряджатись від цоколів, як про це [пише в блозі Гринюк](http://blog.gryniuk.com/%D1%89%D0%BE-%D0%B1%D1%80%D0%B0%D1%82%D0%B8-%D0%BD%D0%B0-%D1%82%D1%80%D0%B5%D0%BA%D1%96%D0%BD%D0%B3-%D0%B2-%D0%BD%D0%B5%D0%BF%D0%B0%D0%BB/). Kindle був дуже корисним, бо дозволяє коротати вечори в лоджіях. Єдине, це я раджу придумати або купити якийсь чехол, оскільки мій кіндл якось впав екраном і відразу "пустив полоси".

#### Аптечка

Найголовніші ліки: таблетки від головного болю (ібупрофен), таблетки для травлення (мезим і подібні), пастилки для горла (через висоту і сухість повітря у вас буде кашель), вітаміни (їх треба компенсувати організму, оскільки в їжі на треку їх буде небагато). В мене було набагато більше різних таблеток, але я більше нічим із перечисленого не користувався. Звісно, вартує взяти "особисті" ліки. Ще корисним буде мати дезинфектор для рук, оскільки санітарія в Непалі залишає бажати кращого.

#### Різне

Трекінові палки **Black Diamond Trail Pro** показали себе чудово, хоча на трекінгу немає нічого надзвичайного. Мабуть, підійдуть будь-які, з якими вам комфортно.

Ще я взяв легенький рюкзачок **Osprey Ultralight Stuff pack**, який важить всього 90 грам і пакується у свою кишеньку. Дуже корисна річ, я з ним гуляв по Катманду і брав його на прогулянки в дні відпочинку чи акліматизаційні вилазки.

Додаткові речі, які я брав:

* сонцезахисний крем (оптимально - 75мл на людину)
* зубна паста/щітка
* окуляри Julbo Explorer
* "швейцарський" ніж (в ньому є різні інструменти)
* гаманець

На треку деякі люди ходять в марлевих пов'язках, щоб не дихати пилюкою. Можна взяти їх або просто використати баф в таких місцях.

Маленький коврик для сидіння мені не знадобився, я сміло рекомендую його не брати. А от чого в мене не було, то це чогось на зразок кепки із захистом на шию. Наступного разу здалось би в пригоді, бо вдень яскраво палить сонце.

#### Підсумок

Все спорядження з рюкзаком важило 8 кілограм. Сюди ще треба порахувати вагу води (близько 1.5 літра на перехід), яку ви будете нести та перекуси. Для перекусів, я з дому віз батончики Clif Bar Bloks - це набагато краще за жахливі снікерси, які ви купите в Катманду. В сумі вийде близько 10 кілограм. Якщо нести легеньку мильничку і не нести перекусів, а купувати їх в лоджіях, то, на мою думку, вийде зекономити 1 кілограм ваги, не більше.

Із задоволенням прочитаю в коментарях ваші ідеї до підбору спорядження на трекінг в Непалі!