---
layout: post
title: 'Огляд скелелазних стендів у Таллінні: Ronimisministeerium'
date: 2016-02-02 01:50:50.000000000 +02:00
categories:
- RockClimbing
- Стенди
tags:
- ronimisministeerium
- болдерінг
- естонія
- скелелазіння
- стенд
- таллінн
- тренування
author: 'Taras Kushnir'
feature: 'posts/2016/02/5DM36384_s_q.jpg'
---

В серії постів про скеледроми Таллінну я розкажу про місця, де я тренуюсь.

Список стендів в Таллінні (на час написання посту):
<ul>
<li>Ronimisministeerium (болдерінг)</li>
<li>Kristina sport keskus (складність)</li>
</ul>

Стенд Ronimis ministeerium (Міністерство скелелазіння). Відкритий тільки цього року (вчасно я приїхав), найкрутіший стенд в балтійський країнах (офіційний маркетинг). Офіційний вебсайт - [тиць](http://www.ronimisministeerium.ee/).

<!--more-->

Стенд виключно болдерінговий. Є якісь 6-метрові шнурочки із шлямбурами для дітей, але видно вони знають, чим таке закінчилось в стенді "Арсен" у Львові, тому в 99% випадків тут лазять болдерінг. Відкритий місцевими активістами-болдерингістами, стенд все ж не найрозкішніший з тих, в яких я був. Найрозкішніший - [поки в Хельсинки]({{ site.baseurl }}{% post_url 2015-11-12-boulderliiga-competition %}). Але тут просто банально використані сучасні речі та технології, які так просто використати в 2016 році. В роздягалках світло включається з допомогою датчиків руху. Холодильник із енергетиками та охолоджуючими напитками стоїть навпроти рецепшену. Безкоштовний вайфай. Чисті пісуари. Чисті душі з гарячою водою. Скельники для оренди очищають дезинфікуючим спреєм. Безкоштовна магнезія. Прості правила щодо того де і як роздягатись значно спростили підтримання чистоти в приміщенні. Простий і зрозумілий сайт із чіткою ціновою політикою. Відкритий гугл-календар з розкладом тренувань, корпоративів та інших подій, щоб можна було скласти собі графік відвідувань самому, коли не найбільше людей. Все приблизно так, як би мені хотілось зробити самому, щоб не повторювати помилки інших. Це в Ronimisministeerium мені й подобається.

Тепер детальніше.

Після входу в приміщення стенду, вас привітають дівчата на рецепшені

![Reception]({{ site.baseurl }}/assets/images/posts/2016/02/5DM36415_s_q.jpg)
*Reception*

Там можна не тільки купити абонемент, але й різні тренажери для пальців, кілька різних моделей скельників для новачків, енергетичні батончики, крем ClimbOn та інші речі. Зразу після входу на стенд, стоїть величезна шафа для взуття, тому після входу ви вже не смітите брудом (особливо зимою). Також не біда, якщо ви прийшли сюди без скельників. За 2 євро їх можна взяти в оренду на тренування.

Площу болдерінгового стенду можна собі уявити як приблизно 2.5 площі стенду Лазаренка або півтори болдерінгової частини Бухти (хоча цей стенд нижчий, ніж в Бухті болдерінг). Є величезні площини для новачків і, трохи далі, складніші площини, що дозволяє мирно відділити тих, хто тільки займається скелелазінням із тими, хто <del>б хотів, щоб їм не заважали</del> вже займається довше.

![Класична площина для новачків у вакуумі]({{ site.baseurl }}/assets/images/posts/2016/02/5DM36402_s_q.jpg)
*Класична площина для новачків у вакуумі*

![Chalk]({{ site.baseurl }}/assets/images/posts/2016/02/5DM36403_s_q.jpg)
*Chalk*

На стенді введена дуже цікава політика щодо магнезії. Крім того, що магнезія там безкоштовна, вона зберігається у великих бочках. Для того, щоб запхати руки в бочку, потрібно користуватись двома отворами-"рукавами". Ви магнезитесь в самій бочці, тому назовні магнезія майже не розсипається. Це було моє перше враження про цей стенд без всяких там рецепшенів та інших сучасних плюшок: <strong>чистота</strong>. Сам болдерінговий стенд (мати) був таким чистим, що перші рази я ходив там босий і майже зовсім не забруднив ноги! Навіть божественний стенд світового рівня в Хельсинки мав брудніші мати.

Присутні всілякі тренажери: кільця, system board, campus board, кілька fingerboard'ів та, звичайно, перекладина для підтягувань.

Всі болдерінги, що тут є, складаються із зачіпок тільки своїх кольорів. Кожен з болдерінгів класифікований по шкалі Фонтенбло (тобто від V1 до V-багато) та має позначки де руки, а де ноги.

Великою відмінністю є контингент стендів тут і в нас дома. Тут на стенд ходять люди всіх вікових категорій. Ходять просто діти на гуртки для дітей. Ходять сім'ї на вихідних. Ходить офісний <del>планктон</del> персонал на корпоративи. Тут стенд для не-скелелазів - це просто вид фітнесу, цікавого фізкультурного проводження часу з сім'єю тощо. Багато людей ходять сюди не тому, що їм подобається лазіння і вони хочуть мочити вісімки, а просто як, наприклад, пограти футбол чи на плавання, тільки на стенд.

Звісно, є і ті, хто ходить сюди серйозно тренуватись. Наприклад, серед місцевих скелелазів - Alex Šorikov, сильний болдерінгіст. Також час від часу приїжджають ще сильніші скелелази із Фінляндії або з Латвії.

![]({{ site.baseurl }}/assets/images/posts/2016/02/5DM36414_s_q.jpg" rel="attachment wp-att-3052)


Атмосфера на стенді дуже дружна. Люди допомагають одне одному. Тут відчуваєш себе комфортно і не самотньо. На стенді приблизно кожні півтори-два місяці влаштовуються місцеві змагання, що додатково стимулює тримати себе в формі.

На полицях біля рецепшену зазвичай лежать "Training for climbing" Еріка Хьорста, "Gimme Kraft" та інша класика. Інформація доступна, люди читають і ростуть на правильній літературі. Це, звісно, радує, але складається відчуття, що насправді всюди так роблять, і тільки в нас дома майже всім байдуже.

Цінова політика наступна. Місячний абонемент - 45 євро. 10-разовий - 65 євро. Абонемент на весь рік із VIP-доступом і ключами від стенду - 450 євро. Мінімальна зарплата тут ~500 євро, тобто місячний абонемент коштує приблизно 10% зарплати. Якщо порівнювати із нашими цінами, то в Бухті, наприклад, місячний абонемент коштує 250грн, що при мінімальній зарплаті в 1300 грн становить ~20% від зарплатні. При всій повазі та особистій любові до Бухти, порівнювати їх по якості не можна взагалі. Не можна їх, так само, порівнювати із просторим підвалом на Лазаренка. Мабуть, чимось трохи подібним по інфраструктурі був би The Wall, але туди втиснули багато всього зразу.

Чого мені не вистарчає наразі в Таллінні - це такого ж по рівню стенду, але для мотузки.

![]({{ site.baseurl }}/assets/images/posts/2016/02/5DM36389_s_q.jpg" rel="attachment wp-att-3047)


&nbsp;

&nbsp;

&nbsp;
