---
layout: post
title: Перше враження від Tarptent Double Rainbow
date: 2014-02-12 00:00:19.000000000 +02:00
categories:
- Gear
- Moutaineering
tags:
- double rainbow
- tarptent
- відгук
- огляд
author: 'Taras Kushnir'
---

![]({{ site.baseurl }}/assets/images/posts/2014/02/tarptent.jpg)
Ось і приїхало моє довгоочікуване двомісне чудо вагою 1.1 кілограма для буденних поїздок. Возити з собою <a title="Огляд 3- або 4-сезонних 2-місних наметів для альпінізму" href="http://jamming.com.ua/%d0%be%d0%b3%d0%bb%d1%8f%d0%b4-3-%d0%b0%d0%b1%d0%be-4-%d1%81%d0%b5%d0%b7%d0%be%d0%bd%d0%bd%d0%b8%d1%85-2-%d0%bc%d1%96%d1%81%d0%bd%d0%b8%d1%85-%d0%bd%d0%b0%d0%bc%d0%b5%d1%82%d1%96%d0%b2-%d0%b4%d0%bb/" target="_blank" rel="noopener noreferrer">Terra Nova Voyager</a> на Довбуші якось шкода, а тент, під яким я зазвичай сплю, не рятує мене літом від комарів, а осінню і весною - від холоду. Тому тент я тимчасово відкладаю, поки не скучу за ним знов і натомість - Double Rainbow. Про цей намет я вперше прочитав на [OutdoorGearLab](http://www.outdoorgearlab.com/Backpacking-Tent-Reviews/Tarptent-Double-Rainbow), а потім погуляв по форумах і блогах і вирішив колись собі придбати таке чудо техніки. Не пройшло і 2 роки і ось я тримаю в руках цей намет!

<!--more-->

Сам чорний мішечок з наметом довший, ніж я думав. По довжині такий же, як і від Terra Nova Voyager (тобто досить довгий - 50см приблизно). Всередині сам намет і основна шпиця. Кілків всередині немає (а я чомусь думав, що їх покладуть, а насправді треба купляти окремо), але не біда, бо в мене є купа легеньких кілків, які я купляв для тенту. Розгортаючи намет, починаєш дивуватись з його розміру. Цей двомісний намет більший за 2+ місний намет REI в мого друга. Більший, звісно, не в ширину, але в довжину та висоту. В ньому запросто помістяться четверо людей <del>(якщо всередині більше нічого не буде)</del> для пересиджування непогоди: ноги є куди випростати!

Деталі. Тканина дуже тонка (але міцна), а шви не проклеєні силіконом. На щастя, про останнє чітко написано і я замовив також Seam-Sealing Kit за 5 доларів. До речі, з інструкції та FAQ на оф. сайті абсолютно незрозуміло чи можна користуватись їхнім Kit'ом зразу чи треба розводити його в розчиннику (як показано на [офіційному відео по заклеюванню швів](http://www.tarptent.com/ttvideos.html#seamseal)). Але поки я писав цей міні відгук, на мій лист на <em>info@tarptent.com</em> відповів не хто інший, як сам Henry Shires (підказка: фірма називається "Tarptent by Henry Shires") і запевнив, що можна цим Kit'ом користуватись зразу. На жаль, на ньому написано <em>Please, use seam-sealant as soon as possible</em>, але в мене не буде можливості це зробити аж до вихідних, тому подивимось, скільки часу він буде працювати (заклеювати шви треба на відкритому повітрі і я ще й поняття не маю скільки часу воно буде сохнути).

Далі по деталях. Намет можна розтягувати кілочками та трекінговими палками. Петельки для кілочків зав'язані через булінь. Думаю, що вручну. Для того, щоб розтягнути адекватно трекінговими палкми, останні повинні бути довгі. Мої палки мають MAX 130см і цього відверто замало. Треба хоча би 140, а то й всі 150 (намет справді великий досить). Всі розтяжки для кілків виглядають досить тендітними. Також до намету бракує всіляких розтяжок зовнішніх: їх прийдеться купувати самому і доштуковувати. Благо, в наметі зроблено багацько петельок. Відповідно, вага вже трошки збільшиться (як збільшиться за рахунок відсутніх кілків). Незважаючи на ті дрібні доштукування, які треба буде зробити, намет дуже легкий і попередньо я ним дуже задоволений!
