---
layout: post
title: Чому мені подобається бігати зимою
date: 2013-12-14 22:27:15.000000000 +02:00
type: post
parent_id: '0'
published: true
password: ''
status: publish
categories:
- Personal
- Philosophy
- Running
tags:
- біг
- втома
- зима
- лід
- сніг
meta:
  _publicize_pending: '1'
  _edit_last: '1'
  un_post_views_count: '2'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>Кожен сезон впливає на біг по-своєму: літо душить спекою або охолоджує дощем, осінь і весна - мочать лице дрібним дощем і туманом, дозволяючи соплям плавно зісковзувати з обличчя, а зима.. А що зима? Холодна і непривітна, вона заставляє тебе рухатись від моменту, коли покидаєш двері домівки, до моменту, коли знову в них заходиш. Вона може обдати тебе хвилями справді холодного вітру. Але, на мою думку, основна її особливість не в цьому. Основна особливість - це що зимою не втомлюєшся під час бігу! Так-так, саме не втомлюєшся. Головне - щоб під ногами була достатньо незрозуміла субстанція. Голий лід, який заставляє збігати з доріжок туди, куди згрібають сніг, якого вже назбиралось вище кісточок. Поки біжиш по голому льоді, думаєш як не впасти, акуратно плануючи кожен наступний крок або балансуючи після проковзування. Поки біжиш в глибокому снігу в barefoot взутті, думаєш, як швидше вибігти звідси, бо кожне занурення ноги в глибокий сніг дається чути. Абсолютно не думаєш про те, що є втома! Її просто не відчутно, як не чутно в ці моменти музику, яка голосно грає собі в навушниках.</p>
<p>А ще... А ще буває мороз. Справжній, холодний. Коли тяжко дихати холодним повітрям. Коли задихаєшся, вибігаючи під гірку. Коли від дихання покривається інеєм баф, яким захищаєш лице від холодного вітру.</p>
<p>Але, в будь-якому варіанті, бігти треба!</p>
<p>"<em>Коли лиє як з відра, а ти всеодно біжиш крізь дощ, отримуєш певне задоволення від того, що ти - тут, а інші - ні.</em>" Peter Snell</p>
