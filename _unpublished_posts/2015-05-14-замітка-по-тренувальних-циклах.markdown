---
layout: post
title: Замітка по тренувальних циклах
date: 2015-05-14 21:54:27.000000000 +03:00
type: post
parent_id: '0'
published: true
password: ''
status: publish
categories:
- RockClimbing
- Training
tags:
- 4 на 4
- 4х4
- анаеробна
- витривалість
- ондра
- тренування
- цикл
meta:
  _edit_last: '1'
  un_post_views_count: '1'
  _thumbnail_id: '2491'
  the_universe_header_image_id: '0'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>Традиційно скелелази мають кілька підходів до тренувань:</p>
<ul>
<li>хаотичний каламбур (приходять і лазять - так робить більшість)</li>
<li>цикли (чіткий вихід на пік форми в певний період після відпочинку після циклу)</li>
<li>мішана схема (більш-менш підтримання постійного рівня, але нижчого за теоретичний пік)</li>
</ul>
<p>Вже півтори роки я тренуюсь по циклах, які складаються із:</p>
<ul>
<li>входження (якщо я давно перед цим не лазив)</li>
<li>тренування на максимальну силу (threshold bouldering)</li>
<li>тренування витривалості (4x4 або top-rope laps - лазіння з верхньою по якомусь маршруті на витривалість)</li>
<li>відпочинок (лазіння низької інтенсивності), після якої теоретично настає пік (на змагання, пролаз, etc).</li>
</ul>
<p>Ось буквально недавно, прослухавши <a href="https://www.trainingbeta.com/media/tbp-017-adam-ondra-things-training/?portfolioID=3838" target="_blank" rel="noopener noreferrer">подкаст Ондри</a>, з якого, я, до речі, і <a href="http://jamming.com.ua/%d1%82%d1%80%d0%b5%d0%bd%d1%83%d0%b2%d0%b0%d0%bd%d0%bd%d1%8f-%d0%bc%d1%8f%d0%b7%d1%96%d0%b2-%d0%b0%d0%bd%d1%82%d0%b0%d0%b3%d0%be%d0%bd%d1%96%d1%81%d1%82%d1%96%d0%b2-%d0%b0%d0%b1%d0%be-%d0%ba%d0%be/" target="_blank" rel="noopener noreferrer">почув про TRX</a>, я здивувався, виявивши, що він тренується навпаки, спочатку витривалість, а потім силу. Це мене сильно заінтригувало і я вирішив поекспериментувати над собою і теж видозмінити свій цикл.</p>
<p><!--more--></p>
<p>Так я і зробив і в цьому циклі я зовсім оминув анаеробні тренування і таку вправу, як 4x4. Після циклу я <a href="http://jamming.com.ua/%d0%b4%d0%be%d0%b2%d0%b1%d1%83%d1%88%d0%be%d0%b4%d0%b5%d0%bb%d1%96%d1%8f-%d0%b4%d0%b5%d0%ba%d0%b0%d0%b4%d0%b0/" target="_blank" rel="noopener noreferrer">поїхав на Довбуші</a> лазити 7с і майже заліз, але "майже" - не рахується. Під час лазіння на мене зійшло просвітлення і я зрозумів, що те 7с було дуже схоже на 4х4 по тому, як після нього виснажувались руки. Для мене було майже неможливо зробити більше трьох повноцінних спроб на маршруті в один день (я падав майже в кінці, тому спроби були якісні) і так само мені було тяжко і майже неможливо зробити більше двох 4х4.</p>
<p>Витягнувши дома Дугласа і його <em>"Self-coached climber", </em>я і в нього знайшов підтвердження теорії, що прийшла мені в голову. Спочатку має бути витривалість, потім тренування на максимальну силу (hypertrophy and recruitment training), потім на анаеробну витривалість у вигляді тяжких траверсів або 4х4. У випадку Ондри, мені здається, що, оскільки він тренується чуть не кожен день, йому підходить графік, розроблений його тренером Пачі Усобіага.</p>
<p>Мій наступний цикл я буду точно проводити за цією схемою. Залишилось тільки добре подумати над тривалістю його частин. Думаю, першою прикидкою може бути 3 тижні витривалості, 3-4 тижні максимальної сили та 2 тижні анаеробних тренувань.</p>
