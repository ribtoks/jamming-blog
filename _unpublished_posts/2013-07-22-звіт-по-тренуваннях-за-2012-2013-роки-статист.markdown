---
layout: post
title: Звіт по тренуваннях за 6 місяців 2013 року (статистика)
date: 2013-07-22 20:59:45.000000000 +03:00
type: post
parent_id: '0'
published: true
password: ''
status: publish
categories:
- Moutaineering
- Training
tags:
- іто
- болдерінг
- висновки
- графіки
- змагання
- результати
- статистика
- тренування
- Хьорст
meta:
  _publicize_pending: '1'
  geo_public: '0'
  un_post_views_count: '3'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>Від приїзду з альптабору Безенги минулого року я почав вести такий собі щоденник тренувань, в який записував дату, тривалість, кількість різних пролізених болдерінгів, свою суб'єктивну оцінку та якісь коментарі. Скоро я знов їду в Безенги і прийшов час підбити підсумки. Підсумки підбивались з січня місяця, оскільки я тільки тоді почав ходити знову на стенд після перерви в 2 місяці через травму пальця.</p>
<p>Минулого року я пролазив з мотузкою 5с на онсайт, 6а на редпоінт. В кінці цього сезону я пролажу 6с/6с+ на редпоінт (загалом - три 6с та одна 6с+). У змаганнях BoulderRing, які проходили у Львові і в яких я вперше брав участь, я посів 22 місце із 50 в чоловічому рейтингу.</p>
<p>В сумі за 230 годин було проведено з користю 88 тренувань. З них 27 я вважав досить успішними і поставив їм високі бали (7 та 8 з 10), а з них 11 - найуспішніші (заслужили показник 8 з 10 по моїй системі оцінки тренування). З 88 тренувань 12 були просто жахливими, на яких в мене відвалювались руки, не стояли ноги і взагалі нічого не виходило (оцінки менше 5 з 10). Решта близько 50 тренувань проходили в звичайній формі по моєму плану. Про свою систему тренувань можна буде якось розказати в окремому пості.</p>
<p>Тренування складалися з:</p>
<ul>
<li>50 болдерінгових</li>
<li>10 виїздів на скелі Довбуша + 10 днів активного лазіння в Криму</li>
<li>7 драйтулінгових тренувань</li>
<li>7 занять на фінгерборді</li>
<li>8 занять у тренажерному залі</li>
<li>2 тренування ІТО</li>
</ul>
<p>За цей сезон я отримав 3 травми:</p>
<ul>
<li>надірвав меніск (лікував з повним загоєнням 3 тижні) - викрутив ногу в коліні, коли затиснув стопу між зачіпками на стенді</li>
<li>пошкодив <em><a href="http://www.bendandmend.com.au/wp-content/uploads/2011/04/finger_anatomy_sm.jpg" target="_blank">зв'язку A2</a></em> на середньому пальці правої руки (2 місяці загоєння) - власне після загоєння я і почав цей сезон - в січні 2013 року</li>
<li>пошкодив <em><a href="http://www.bendandmend.com.au/wp-content/uploads/2011/04/finger_anatomy_sm.jpg" target="_blank">зв'язку А2</a></em> на безіменному пальці лівої руки (лікував профілактичною замоткою лейкопластиром)</li>
</ul>
<p>Під катом більше висновків та статистики у вигляді графіків.</p>
<p><!--more--></p>
<p>[caption id="" align="aligncenter" width="600"]<img alt="" src="{{ site.baseurl }}/assets/oimg?key=0Ak5eQJybUAszdE94M01Lelk5UzZpTjcwVE1BTVgxTVE&amp;oid=3&amp;zx=t5xvioscpk2e" width="600" height="371" /> Загальний графік. Сині стовпці - тривалість кожного тренування. Червоні крапочки - оцінка успішності[/caption]</p>
<p>Сині піки - виїзди на скелі, де я лазив майже весь світловий день. Червоні піки - власне піки моєї форми. Недалеко від другої третини - велика прогавина - поїздка в Крим після якої в мене був прогрес в скельному плані. Перед Кримом чудова форма трималась кілька тренувань підряд.</p>
<p>Наступний графік - тривалість тренувань.</p>
<p>[caption id="" align="aligncenter" width="679"]<img alt="" src="{{ site.baseurl }}/assets/oimg?key=0Ak5eQJybUAszdE94M01Lelk5UzZpTjcwVE1BTVgxTVE&amp;oid=2&amp;zx=qtvyycw30dtm" width="679" height="398" /> Графік тривалості тренувань[/caption]</p>
<p>Видно як з самого початку я тренувався більше так, як виходило, а потім послідовно стабільно. В кінці видно перехід з коротшого тренування на силу на довше тренування на витривалість.</p>
<p>На цьому графіку - пролізені мною болдерінги з їхньою складністю (теж суб'єктивна оцінка, але у відносному плані - цілком достовірна)</p>
<p>[caption id="" align="aligncenter" width="694"]<img alt="" src="{{ site.baseurl }}/assets/oimg?key=0Ak5eQJybUAszdE94M01Lelk5UzZpTjcwVE1BTVgxTVE&amp;oid=4&amp;zx=m9yfcb7qxrm2" width="694" height="427" /> Пролезені мною болдерінги від простіших (жовтих) до складніших (чорних) - По вертикалі кількість пролізених[/caption]</p>
<p>Тут видно як тільки починаючи займатись я лазив лише жовті та зелені болдерінги і вже за 2 місяці почав лазити сині. Ще через деякий час - проліз один червоний, потім - 6 червоних на BoulderRing а потім, на піку - чорний.</p>
<p>Перед цим сезоном було складено список слабких місць, які треба було тренувати:</p>
<ul>
<li>починаю погано ставити ноги на складних ділянках маршруту</li>
<li>на ключі забиваються руки</li>
<li>слабкі пальці (погано тримаюсь на мізерках)</li>
<li>трясуться ноги деколи на маршруті</li>
<li>хапаюсь за відтяжки чи інше спорядження замість того, щоб попробувати зробити ключовий рух і впасти</li>
<li>боюсь падати</li>
<li>переживаю, що робить страхуючий під час того, як я лізу</li>
<li>не використовую очевидні місця для відпочинку</li>
</ul>
<p>З тих пунктів я працював над відпочинком на маршруті та страхом падінь. Також в деяких випадках вдавалось краще працювати ногами. Мене досі турбує страхуючий і я помиляюсь на ключі або після нього.</p>
