---
layout: post
title: Задоволення від бігу
date: 2014-12-10 17:52:14.000000000 +02:00
type: post
parent_id: '0'
published: true
password: ''
status: publish
categories:
- Running
tags:
- анонімні бігуни
- біг
meta:
  _edit_last: '1'
  un_post_views_count: '1'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>Чому люди бігають? Чому їм просто не сидиться вдома? Здається, це риторичне запитання із такими ж банальними відповідями.. Хтось хоче скинули зайві сантиметри, хтось хоче побути наодинці. Але все це неважливо.</p>
<p>Я хочу зробити зізнання. Я не бігав вже десь 2 тижні. Та що там два, вже майже три. І вчора зірвався. Після роботи я прийшов додому, переодягнувся, зробив невелику розминку і побіг. Надворі було десь нуль градусів, світили ліхтарі і падав сніг. Роздратовані сірим днем і слизьким асфальтом люди повертались додому з робіт і майже не звертали на мене уваги, навіть не піднімаючи голів догори через сніг. А сніг велично опускався на землю величезним і, здавалось, нескінченним потоком. Він з допомогою вечірніх вуличних ламп був ніби контрастом, який ввели, щоб люди змогли побачити повітря. Велично і не поспішаючи,на противагу мені, сніг падав на асфальт і там, де ще раніше було темно бігти по вечорах, він освітлював знизу темні стежки, відбиваючи світло, яке зміг зібрати з довкола.</p>
<p>О, немає нічого кращого за біг після великої перерви, коли весь організм і кожна твоя клітина проситься на пробіжку. Купа сил, легкості та задоволення від бігу. І навіть сніжинки, які заліплювали очі і заставляли мружитись, як від яскравого сонця, не заважали. Вони обліплювали вії та брови і по дорозі назад я біг вже порядком посивівши від снігу, але здорово омолодившись духом (як мені здавалось).</p>
<p>Біг - це спосіб відчувати себе молодим і легким. Це можливість побути на самоті і обдумати важливі справи. Або навпаки - відпочити від всього і сконцентруватись на відчутті свого тіла. Біг - можливість випробувати себе і довести собі щось для тих, хто хоче собі щось довести. Задоволення від бігу не можна порівняти ні з чим іншим. Це задоволення від можливості рухатись вперед. Я ніколи не зможу повністю кинути бігати..</p>
