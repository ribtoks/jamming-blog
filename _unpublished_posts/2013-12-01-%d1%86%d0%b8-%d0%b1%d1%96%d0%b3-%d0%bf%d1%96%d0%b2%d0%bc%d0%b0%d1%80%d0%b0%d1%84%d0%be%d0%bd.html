---
layout: post
title: 'Ци-біг: півмарафон'
date: 2013-12-01 21:18:15.000000000 +02:00
type: post
parent_id: '0'
published: true
password: ''
status: publish
categories:
- Running
- Training
tags:
- science in sport
- sis
- біг
- біг з носка
- вуглеводи
- півмарафон
- система
- суперкомпенсація
- схема
- тренування
- ци-біг
meta:
  _publicize_pending: '1'
  _edit_last: '1'
  _thumbnail_id: '2014'
  m_post_video_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  m_post_audio_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  un_post_views_count: '4'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p><a href="http://jamming.com.ua/wp-content/uploads/2013/12/chirunning1.jpeg"><img class="alignright wp-image-2014 size-full" src="{{ site.baseurl }}/assets/chirunning1.jpeg" alt="chirunning" width="128" height="194" /></a>На самому початку вересня я поставив собі за ціль до кінця року пробігти півмарафон. Але не просто пробігти, а пробігти по новій для мене техніці бігу, про яку я читав тоді. Називалась вона Ци-біг (я вже писав про входження в Ци-біг <a title="Ода Ци-бігу" href="http://jamming.com.ua/%d0%be%d0%b4%d0%b0-%d0%b1%d1%96%d0%b3%d1%83-%d1%86%d0%b8/" target="_blank" rel="noopener noreferrer">раз</a> і <a title="Ци-біг: місяць потому" href="http://jamming.com.ua/%d1%86%d0%b8-%d0%b1%d1%96%d0%b3-%d0%bc%d1%96%d1%81%d1%8f%d1%86%d1%8c-%d0%bf%d0%be%d1%82%d0%be%d0%bc%d1%83/" target="_blank" rel="noopener noreferrer">два</a>). З того часу пройшло рівно 3 місяці і ось, вчора, 30 листопада, я пробіг 21 км та 400 м (тобто трошки більше за півмарафон).</p>
<p>Що я можу сказати про еволюцію (чи адаптацію) техніки за ці три місяці? Ну, мабуть, вона тепер відрізняється від оригінальної техніки Ци-бігу, хоча деякі речі залишились.</p>
<p><!--more--></p>
<p>А саме, залишилось:</p>
<ul>
<li>біг з носка</li>
<li>правильна постава</li>
<li>біг від центру</li>
<li>піднімання ноги</li>
</ul>
<p>Біг з носка переріс із стадії, коли в мене боліли гомілки, в стадію, коли я вважаю його комфортним та природнім. Постава в мене під час бігу тепер пряма, трошки вигнута вперед (це стається тоді, коли я відчуваю, що біжу від центру). Біг від центру означає, що по відчуттях таз має рухатись попереду інших частин тіла. Це дуже добре відчувається при бігу вгору і прогинанні спини: зразу і ноги стають рухатись так, як треба. Рух від центру використовується в багатьох видах спорту, як ото скелелазіння, наприклад. З часом я почав і правильно піднімати ведучу ногу так, щоб вона не рухалась близько до землі, а описувала дугу в повітрі вище кісточки іншої ноги. Це зразу змінило мою поставу та постанову ноги - вони стали більше бути схожими на правильні..</p>
<p>Що відрізняється на мою думку від ідейного Ци-бігу:</p>
<ul>
<li>нахил тулубу</li>
<li>постанова ноги</li>
<li>дихання</li>
</ul>
<p>Нахил тулубу в оригіналі має бути відчутним. В мене він зараз частіше відсутній, ніж присутній. Якщо занадто сильно нахилити тулуб, приходиться починати бігти швидше, ніж біглось до того, бо швидший темп здається природнім в тому положенні. Нога в оригінальному Ци-бігу повинна ставитись позаду центра маси. В мене вона швидше ставиться на рівні або зовсім трошки попереду центра маси тіла (хоча, коли я тільки починав бігати по Ци-бігу, я ногу виносив взагалі занадто далеко вперед і виправилось то десь за місяць бігу). Дихання в оригінальному Ци-бігу мало бути глибоким (так зване дихання животом) і через рот, але я дихаю через ніс і дихав так від першої пробіжки, тому навіть не пробував перебудуватись.</p>
<p>Всі зміни, які я описую, в якийсь момент відбулись самі собою. Мені просто стало комфортно бігти так, а не інакше.</p>
<p>Тепер щодо півмарафону. Його я закінчив з часом 1:45, що, <del>чому б себе не похвалити</del> як мені здається, не найгірший результат. До початку тренувань до півмарафону я, максимум, пробігав 10 кілометрів з чого був дуже радий. Всього тих 10 кілометрів я пробіг 2 рази. Решта пробіжок були 5-7км. За основу тренувального плану я взяв <a title="Beginner half marathon to finish" href="http://runkeeper.com/fitness-class/running-half-marathon/20?menuSelection=SCHEDULE&amp;parentTypeId=6" target="_blank" rel="noopener noreferrer">Beginner Half Marathon to finish</a> з любимого мною сервісу <a title="Runkeeper" href="http://runkeeper.com" target="_blank" rel="noopener noreferrer">Runkeeper</a>. Тренувальний план цей має за мету просто добігти півмарафон неважливо за який час. Я не слідував йому день в день, оскільки біг - не найголовніше моє завдання і деколи "просто не виходило", але в основному я бігав приблизно так, як там було прописано: чергування легких та тяжких днів та тижнів. В результаті, по тижнях, мої пробіжки були наступні:</p>
<p><strong>Вересень</strong></p>
<ol>
<li>5, 5, 5, 5</li>
<li>7, 5, 11</li>
<li>5, 7, 10</li>
<li>3</li>
</ol>
<p><strong>Жовтень</strong></p>
<ol>
<li>5, 7, 5, 10</li>
<li>5, 7</li>
<li>7, 7, 11</li>
<li>7, 8, 7, 13</li>
</ol>
<p><strong>Листопад</strong></p>
<ol>
<li>7, 7, 10</li>
<li>7, 8, 8, 15</li>
<li>7, 10, 17</li>
<li>7, 8, 19</li>
<li>4, 4, 21.4</li>
</ol>
<p>Загальна схема таких тренувань - це біг на об'єм (сумарно набігати багато км), поступове (не різке) збільшення довжини, мікс з тяжких та легких тренувань. Останній тиждень (перед головним пробігом) складався з легких пробіжок (4км) для процесу <a title="Supercompensation" href="http://en.wikipedia.org/wiki/Supercompensation" target="_blank" rel="noopener noreferrer">суперкомпенсації</a>. Мушу сказати, що суперкомпенсацію було відчутно по пульсоміру. При пробіжці 21+ км в мене пульс був на 11 позицій нижчий, ніж при попередній пробіжці 19км. Хоча по відчуттях "просто біглось нормально", для серця процес суперкомпенсації дав досить багато.</p>
<p>Всі великі пробіжки (13, 15, 17, 19, 21) я робив зранку. Перед такою пробіжкою їв вуглеводний <a title="SIS energy bar" href="http://www.wiggle.com/science-in-sport-go-energy-bar-box-of-24-x-65g/" target="_blank" rel="noopener noreferrer">батончик SIS</a> (Science in Sport). Всі решта пробіжки робив ввечері після роботи без ніякого спеціального харчування (старався, щоб за 3-4 години до пробіжки не було прийомів їжі).</p>
<p>Сподіваюсь, дана інформація буде комусь корисна при побудові власної програми тренувань на витривалість.</p>
