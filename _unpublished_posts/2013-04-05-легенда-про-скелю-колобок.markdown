---
layout: post
title: Легенда про скелю Колобок
date: 2013-04-05 10:24:51.000000000 +03:00
type: post
parent_id: '0'
published: true
password: ''
status: publish
categories:
- Moutaineering
- Philosophy
tags:
- колобок
- легенда
- скелі Довбуша
meta:
  _publicize_pending: '1'
  tagazine-media: a:7:{s:7:"primary";s:0:"";s:6:"images";a:0:{}s:6:"videos";a:0:{}s:11:"image_count";i:0;s:6:"author";s:8:"20401582";s:7:"blog_id";s:8:"41116138";s:9:"mod_stamp";s:19:"2013-04-07
    10:44:38";}
  _edit_last: '1'
  un_post_views_count: '2'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>Він часто приїжджав на Скелі Довбуша, навіть тоді, коли ще не був КМС з альпінізму. Ще в дитинстві він бував тут з батьками, бігав з сестрою по лісі і ховався за деревами. Потім молодим вже сам приїжджав сюди. Спочатку просто прогулюючись цими, наче зачарованими, місцями, а з часом його опанувала жага вилізти на всі камені, що, мов хмарочоси, здіймаються з-під землі в небо.</p>
<p>Та один камінь вирізнявся з-поміж інших. В нього була причудлива форма кулі, де-не-де трохи сплющеної, а десь і пощербленої. Скеля ця бачила життя: стара, як сам світ, вона нехай і не так високо, але точно гордо стояла в лісі і наче заманювала своєю незвичною формою людей до себе. Він ще молодим зупинявся і ночував під нею в одній з дюжини її маленьких гротів при основі. Та не він один: до нього в цих гротах були десятки інших людей, про яких зараз ніхто не може знати напевне, бо Колобок не розкаже, як це було.. Про сам Колобок розказують різні небилиці, але люди старші і знаючі лише посміхаються собі з тих причудливих історій. Вони здогадуються, що насправді приховує цей Камінь, але не осмілюються сказати вголос: бояться його гніву.</p>
<p><!--more--></p>
<p><a href="http://jamming.com.ua/wp-content/uploads/2013/04/kolobok.jpg"><img class="aligncenter wp-image-1983 size-large" src="{{ site.baseurl }}/assets/kolobok-1024x768.jpg" alt="kolobok" width="610" height="457" /></a></p>
<p>Тих неймовірних історій не знав наш альпініст. Та й не цікаві вони були йому. По вечорах вони з друзями сиділи біля Колобка навколо багаття і співали під гітару пісень. А вдень відточували незрозумілі звичайним людям свої альпіністські навички на різних каменях. Комусь подобалась Відьма, а комусь - Одинець. І тільки йому одному подобався Колобок. Коли всі розходились до наметів після вечірніх бесід біля багаття, він лягав просто неба біля свого улюбленого каменя і йому здавалось, ніби той з ним говорить. І слова його, хоч і були незрозумілі та й взагалі здавались йому маревом, заколисували його і нашіптували щось уві сні, сповнювали його своєю дивною силою і він, сам того не знаючи, поріднився з тим самотнім круглим каменем.</p>
<p>Вже старшим і досвідченішим, він не раз бував тут з молодими людьми, які поділяли з ним своє дивне захоплення скелелазінням. Він проводив з ними на скелях цілі дні, як колись з ним його друзі. А по вечорах розказував їм історії зі своїх сходжень. І так само, як і раніше, ночував просто неба біля свого каменя і говорив з ним уві сні. Тут для нього були і вітальня, і спальня, і кухня, і весь світ зразу: в його помешкання не було чотирьох стін і все ж він відчував його підтримку. І час від часу дивував молодших своєю силою: часто залазив він на такі маршрути, які вони рішучості не мали навіть починати. І вже десь тоді, а може і раніше почав він розуміти, що камінь цей непростий. Хоча і не знав ще чому, але він в це вірив і з тією вірою ліз. А по вечорах Колобок ніби притягував його. Ніхто не знає, про що говорили вони уві сні, але загадка на лиці альпініста деколи проглядалась, коли він стояв, задумавшись про щось своє.</p>
<p>Зрідка, вже старим, він зустрічав тут друзів, яких він знав, коли був молодим. Посміхаючись у свою сиву бороду, він сидів, як колись, з ними біля вогнища і згадував ту молодість, яка пройшла непомітно і швидко. Багато з них досягнули висот в альпінізмі і були сильними і здоровими, як на свій вік, але ніхто не виглядав так молодо, як він. В його очах горіла дивна іскра, і не вогонь в них відбивався, а його власна сила, що зачаровувала всіх і надихала.</p>
<p>Коли ж став він кволим настільки, що вже й не думав про лазіння, до нього приїжджали вже його внуки. Багато його друзів і однолітків залишили цей світ і внуки були його єдиною розрадою. Весело, але втомлено поглядав він, як вони гасають по лісі між величними стовпами, і згадував, як сам колись так само тут бігав. Він сів і притулився до його улюбленого Колобка в своєму гроті, поглядаючи на осінній ліс. Останніми днями він відчував легку втому і часто лягав посеред дня подрімати. Він вже не пам'ятав чи говорив до нього уві сні Колобок. І коли діти бігали по лісу і ховались одне від одного за деревами, Колобок нечутно хитнувся і грот, в якому він так часто ночував, закрився: Колобок загорнув до себе альпініста, як мати загортає до себе дитя. Дивна сила, що була в старого, покинула його.</p>
<p>Колобок продовжує мовчки стояти і до сьогодні. Хто знає, кого він вибере гідним розмови з ним..</p>
