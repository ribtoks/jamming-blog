---
layout: post
title: Перше враження про стенд "Бухта"
date: 2014-02-16 21:07:47.000000000 +02:00
type: post
parent_id: '0'
published: true
password: ''
status: publish
categories:
- RockClimbing
- Training
- Стенди
tags:
- болдерінг
- бухта
- враження
- красовська
- лєна
- львів
- огляд
- скелелазіння
- стенд
meta:
  _publicize_pending: '1'
  _edit_last: '1'
  un_post_views_count: '2'
  _thumbnail_id: '2035'
  m_post_video_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  m_post_audio_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p><a href="http://jamming.com.ua/wp-content/uploads/2014/02/buhta2014_250.jpg"><img class="alignright size-medium wp-image-2035" src="{{ site.baseurl }}/assets/buhta2014_250-214x300.jpg" alt="buhta2014_250" width="214" height="300" /></a>Тільки лінивий блогер-скелелаз не написав ще огляд нового стенду для скелелазіння та болдерінгу у Львові. Ось нарешті і мене занесло в "Бухту" і я на власні очі побачив стенд, навколо якого <a title="Зла стаття від Лєни Красовської" href="http://climb.te.ua/reports/111" target="_blank" rel="noopener noreferrer">точилося</a> <a title="Добра стаття від Наталки Василенко" href="http://climb.te.ua/reports/112" target="_blank" rel="noopener noreferrer">стільки</a> <a title="Добра стаття від Олі Ящук. Хто то?" href="http://olginya.blogspot.com/2014/02/blog-post.html" target="_blank" rel="noopener noreferrer">дискусій</a> серед нашої "скелелазної тусовки". Перше враження від стенду - "Вау!". "Вау!" тому, що приміщення для стенду - справді величезне: більше за стенди, які я досі бачив своїми очима (їх небагато: київський НАУ та наші болдерінгові), воно з'єднує вертикальними та від'ємними площинами підлогу і стелю, вміщає в собі багато скелелазів та просто зівак, які прийшли просто подивитись.</p>
<p><!--more--></p>
<p><strong>Умови для занять.</strong> По-перше, місце для занять спортом. Його більше, ніж достатньо і я маю надію, що те місце, яке ще досі не зайняте, займеться турніками, брусами, ковриками для йоги (прес качати) або шведською стінкою. В "Бухті" також є місце для відпочинку і досить мудро зроблено, що воно відділене по висоті, бо знаю зали, де місця для відпочинку зразу біля матів і народ розлінюється більше. Тут же "лежаки" і крісла винесені на "другий поверх", з якого дуже зручно і видовищно спостерігати за лазінням на високому стенді.</p>
<p><strong>Температура.</strong> В залі явно "не жарко" і сподіваюсь, що так і буде літом. Коли м'язи перегріваються, вони гірше працюють. Також невисока температура є додатковим стимулом лазити (аби зігрітися).</p>
<p><strong>Вигоди.</strong> В залі є туалет. Він, здається, функціонує. Йому не вистачає дзеркала та і умивальник для рук досить високо: ноги мити не дуже зручно :)</p>
<p><strong>Мати.</strong> Мати для падіння м'які, втоплені в рівень підлоги (+10 до карми людині, яка подала цю ідею). Падати приємно.</p>
<p><strong>Логістика.</strong> Стенд розміщений в одному із районів Львова, в якому я взагалі досі не бував, на території Керамічного Заводу. Для мене тут є величезний мінус, бо по дорозі до стенду на території заводу - купа болота, яке на велосипеді тяжко або й неможливо об'їхати, але до цього, звичайно, звикнеться. Та і болото колись висохне.</p>
<p><strong>Можливість для розвитку.</strong> Тут в "Бухти" хоч відбавляй.. Небагато зацеп, купа незайнятих площин. Секції для новачків. Місце для паркування побільше або почистіше. Словом, є куди рости...</p>
<p><strong>Висновок</strong></p>
<p>Як я вже казав, тільки лінивий ще не написав про цей стенд. Дехто написав відразу після відкриття, хтось - пізніше. Все як завжди: комусь подобається, комусь - ні. Одні скелелази плюються злобою чи заздрістю, інші - захищають. Третім - байдуже.</p>
<p>Мені ясно одне: для всіх добрих в душі скелелазів (<span style="color: #ffffff;">я маю на увазі, крім Лєни Красовської</span>), які лазять складність, а не болдерінг, цей стенд є, безперечно, здійсненням мрії. Мрії про високий стенд у Львові, про можливість лазити із шнурком під час дощу на вихідних, лазити складність зимою, зрештою, лазити із шнурком посередині тижня не чекаючи вихідних! Для болдерінгістів цей стенд також є чудовим місцем для занять, оскільки в ньому багато площин і конструкцій (як ото "Острів" посередині стенду, на який можна залізти та потрапити в зону відпочинку) є більш подібними до природних (болдерінги на каменях), ніж на інших наших стендах.</p>
<p>P.S. Досі не розумію, чому, зі слів хлопців, назвавши стенд "Бухтою", щоб асоціювалось із бухтою шнурка, вони розмістили на логотипі якір замість тої ж бухти шнурка..</p>
