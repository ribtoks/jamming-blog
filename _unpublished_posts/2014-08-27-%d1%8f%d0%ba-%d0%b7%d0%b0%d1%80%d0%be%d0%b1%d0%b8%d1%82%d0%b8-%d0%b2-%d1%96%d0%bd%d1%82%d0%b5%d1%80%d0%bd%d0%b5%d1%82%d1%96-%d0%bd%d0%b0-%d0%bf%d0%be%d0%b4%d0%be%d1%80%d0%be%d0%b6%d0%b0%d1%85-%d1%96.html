---
layout: post
title: 'Як заробити в інтернеті на подорожах: історія першої тисячі доларів у мікростоках'
date: 2014-08-27 14:06:12.000000000 +03:00
type: post
parent_id: '0'
published: true
password: ''
status: publish
categories:
- Moutaineering
- Photography
tags:
- 123rf
- depositphotos
- dreamstime
- shutterstock
- інтернет
- заробіток
- мікростоки
- подорожі
meta:
  _edit_last: '1'
  un_post_views_count: '3'
  _thumbnail_id: '2433'
  m_post_video_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  m_post_audio_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  the_universe_header_image_id: '0'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>Сьогодні історична дата: в моєму улюбленому фотобанку заробітки склали рівно 1000 (одну тисячу) американських доларів. Сталось це не зразу і цей пост - про те, як я до цього дійшов. Мікростоки або фотобанки - компанії, які продають фото і картинки в основному через інтернет і по достатньо низькій ціні з ліцензією, яка дозволяє продавати їх багато разів. Картинки і фото створюють фотографи та ілюстратори, які отримують невеликий прибуток від продажів. Про фотобанки (від слова "банк", а не "банка") я почув давно, але думав, що це зовсім несерйозно і тут присутня стандартна проблема з художнього світу: все вже зроблено до тебе. Все вже сфотографовано до тебе і нічого нового креативного зробити більше не можна. Та і дивлячись на гарні фотографії, стає якось стидно: в мене все не так, все страшно.. Як я вийшов з цього замкнутого кола читайте далі.</p>
<p><!--more--></p>
<p>Змінити цю думку мені допомогла перша поїздка в Безенги, де мені випадково вдалось зробити кілька хороших кадрів. До того часу я зовсім не задумувався про їхню продажу, але тоді подумав: "а чому б не спробувати?". І спробував. Прочитавши кілька блогпостів про мікростоки, я з'ясував, що їх дуже багато і продають там далеко не тільки фотографії, а більше навіть векторні картинки. Також там продають відео та логотипи. Прочитав я там також, що серед багатьох мікростоків вирізняється <a href="http://submit.shutterstock.com/?ref=1263382" target="_blank" rel="noopener noreferrer">Shutterstock</a> - гігант своєї області. Недовго думаючи, я зареєструвався там як фотограф і мені запропонували пройти екзамен. Екзамен полягав в тому, що я завантажую 10 своїх найкращих кадрів всіх часів та народів і якщо строге журі вибере з них 7 достойних, мені дозволять продавати фотографії на сайті. Нервуючись, я весь вечір перегрібав свої фотографії. Ускладнювалось все тим, що для фотографій людей, на яких чітко видно обличчя або іншу частину тіла, за якою можна ту людину ідентифікувати, потрібен невеликий юридичний документ, Model release, в якому зазначено, що дана особа не заперечує, що я буду продавати фото з нею. Ті Model release потрібні до кожної такої фотографії з людиною і я їх, звісно, не мав з собою, тому всі фото з людьми відпали автоматично. А красивих фото природи на стоках ітак до чортів і трохи. Байдуже. Вибравши 10 фоток, я тисну Upload, вводжу всі необхідні дані і чекаю. Результати екзамену кажуть за 7 днів, а якщо ти його не проходиш, тобі дозволяють спробувати ще раз лише за місяць.</p>
<p>Першого разу екзамен я не пройшов. Не пройшов я його і другого разу, і третього і ще кілька разів. Тоді я перестав подавати заявки. Мені потрібні були гарні фото і я вже навіть частенько брав фотоапарат із собою на роботу і в походи, та все ніяк не везло. Я прочитав кілька книжок по фотографії (Креативна фотографія, Сучасна фотографія та The Photographic Eye), зрозумів, що я нічого не знав про фотографію. Освоїв якісь ази. З тою інформацією поїхав на другий Кавказ і вже після того, добре відібравши фотографії, зайшов на завітну сторінку із екзаменом, завантажив фото та натиснув Submit. За кілька днів мені прийшов лист щастя на пошту, що мене прийняли в сток. Після цього потрібно було заповнити кілька юридичних документів (як ото податкова американська форма), створити собі акаунт для пересилання зароблених грошей (мінімальна сума виплати - 100 USD). Акаунт можна мати PayPal або Skrill. Оскільки PayPal в Україні - табу, вибрав Skrill (варіантів-то багато не було) і став чекати.</p>
<p>Чекав я два дні і нарешті мою <a title="Фото" href="http://shutterstock.com/pic.mhtml?id=151437512&amp;rid=1263382" target="_blank" rel="noopener noreferrer">фотографію</a> купили вперше. Я отримав всього 25 американських центів за її покупку, але багато радості. За перший місяць я заробив 16 доларів і був дуже щасливий, хоча я і розумів, що на 16 доларів за місяць не проживеш.. Нові книжки, нові поїздки, нові фотографії. Не те, щоб все стало зразу аж так класно, але люди почали трошки купляти <a href="http://www.shutterstock.com/g/Taras+Kushnir?rid=1263382" target="_blank" rel="noopener noreferrer">мої фотографії</a>. Через кілька місяців прибутки становили вже близько 100 доларів на місяць. Після відмітки 500 доларів Shutterstock підвищує мінімальну виплату від 25 центів до 33. Після цього наступні 500 доларів мені вдалось назбирати швидше і за рахунок рейтингу попередніх купівель і за рахунок цього підвищення мінімальної виплати. Від першої купівлі за 25 центів першу тисячу вдалось зібрати приблизно за рік з хвостиком.</p>
<p>Звичайно, не Shutterstock'ом єдиним живуть мікростокери і, після проходження екзамену в останньому, я зареєструвався на кількох інших сайтах: <a title="Fotolia" href="http://us.fotolia.com/partner/204276794" target="_blank" rel="noopener noreferrer">Fotolia</a>, <a href="http://www.123rf.com/#ribtoks%20" target="_blank" rel="noopener noreferrer">123rf</a>, <a href="http://depositphotos.com?ref=1799659" target="_blank" rel="noopener noreferrer">Depositphotos</a> та <a href="http://www.dreamstime.com/#res5166767" target="_blank" rel="noopener noreferrer">Dreamstime</a>. На <a href="http://us.fotolia.com/partner/204276794" target="_blank" rel="noopener noreferrer">Fotolia</a> не потрібно проходити екзамену і зразу можна відсилати свої роботи. Правда, перевіряючі там досить строгі люди.  В деяких з них прибутки дещо менші, але факт, що вони додаються, позитивно впливає на загальну суму.</p>
<p><a href="http://jamming.com.ua/wp-content/uploads/2014/08/20.06.15-2.jpg"><img class="alignright size-medium wp-image-2844" src="{{ site.baseurl }}/assets/20.06.15-2-300x169.jpg" alt="20.06.15 - 2" width="300" height="169" /></a><strong>UPD</strong>. Ось, наприклад, моє стокове фото (зправа) на журналі у Львові. Також це фото використовували в Німеччині на брошурці від альпфірми.</p>
<p>Як ефективно завантажувати фотографії відразу на кілька стоків, читайте в <a title="Як завантажувати фото та ілюстрації на мікростоки?" href="http://jamming.com.ua/%d1%8f%d0%ba-%d0%b7%d0%b0%d0%b2%d0%b0%d0%bd%d1%82%d0%b0%d0%b6%d1%83%d0%b2%d0%b0%d1%82%d0%b8-%d1%84%d0%be%d1%82%d0%be-%d1%82%d0%b0-%d1%96%d0%bb%d1%8e%d1%81%d1%82%d1%80%d0%b0%d1%86%d1%96%d1%97-%d0%bd/" target="_blank" rel="noopener noreferrer">моєму пості</a>.</p>
<p>Мікростокова фотографія - лише один із способів заробити на старих поїздках, щоб організувати нові. Для цього не треба багато.. Всього лиш вміти і мати бажання фотографувати. Чому б не спробувати вже зараз? Я впевнений, що багато туристів мають заворожуючі фотографії, які можуть приносити не тільки пам'ятну цінність, а ще й матеріальну. Ви можете це зробити по ссилках нижче:</p>
<p><a href="http://submit.shutterstock.com/?ref=1263382" target="_blank" rel="noopener noreferrer">Зареєструватись на Shutterstock</a></p>
<p><a href="http://us.fotolia.com/partner/204276794" target="_blank" rel="noopener noreferrer">Зареєструватись на Fotolia</a></p>
<p><a href="http://www.123rf.com/#ribtoks%20" target="_blank" rel="noopener noreferrer">Зареєструватись на 123rf</a></p>
<p><a href="http://depositphotos.com?ref=1799659" target="_blank" rel="noopener noreferrer">Зареєструватись на Depositphotos</a></p>
<p><a href="http://www.dreamstime.com/#res5166767" target="_blank" rel="noopener noreferrer">Зареєструватись на Dreamstime</a></p>
<p>Якщо вас цікавлять якісь н'юанси роботи з мікростоками, я залюбки відповім у коментарях.</p>
<p><strong>UPD:</strong> Читайте післяслово, написане за більш, ніж 2 роки: "<a href="http://jamming.com.ua/%d1%84%d0%be%d1%82%d0%be%d1%81%d1%82%d0%be%d0%ba%d0%b8-%d0%be%d1%87%d1%96%d0%ba%d1%83%d0%b2%d0%b0%d0%bd%d0%bd%d1%8f-vs-%d1%80%d0%b5%d0%b0%d0%bb%d1%8c%d0%bd%d1%96%d1%81%d1%82%d1%8c/">Фотостоки: очікування vs реальність</a>"</p>
