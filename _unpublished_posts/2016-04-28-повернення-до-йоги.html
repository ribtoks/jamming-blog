---
layout: post
title: Повернення до йоги
date: 2016-04-28 21:04:58.000000000 +03:00
type: post
parent_id: '0'
published: true
password: ''
status: publish
categories:
- Training
tags:
- асана
- йога
- користь
- масаж
- скелелазіння
- тренування
meta:
  _edit_last: '1'
  _thumbnail_id: '3090'
  m_post_video_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  m_post_audio_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  un_post_views_count: '3'
  the_universe_header_image_id: '0'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>Коли я тільки-тільки починав бути скелелазом, на нашому стенді "Погулянка" у Львові займалась одна дівчина, яка була набагато кращим йогом, ніж скелелазом. Через деякий час вона почала проводити невелику "групу з йоги" раз в тиждень у понеділок для всіх охочих. Тоді я вперше почув такі фрази, як "шавасана", "собака мордою вниз", "а тепер робимо це з рівною спиною". На наших заняттях деколи були навіть люди з Лазаренка.</p>
<p>Через деякий час ми всі були "на хвилі". Не те, щоб стали сильними фанатами, але кілька асан з йоги надійно ввійшли в нашу заминку після тренування. Ще ми стали розслабляти йогою забиті м'язі після насиченого лазіння на скелях, робити невелику розтяжку на привалах в походах в Карпатах, щоб ноги швидше відходили, та, може, ще кілька застосувань. Поступово асани стали даватись трохи легше. На якісь моменти навіть здалось, що ми стали краще розтягуватись. Слово, відбувались чудеса не у сні, а наяву.</p>
<p>Біда прийшла, коли Зорянка поїхала працювати в Київ.</p>
<p><!--more--></p>
<p>Звісно, наша група відразу припинила своє існування. Ще певний час йога продовжувала активно практикуватись на скелях чи після тренування в Бухті, але невдовзі заглохла. Для мене вона замінилась масажем, який був безкоштовний для працівників на роботі, оскільки масаж теж чудово розминав і розслабляв після тренувань. Насправді навіть під час масажів я зробив кілька спроб відновити систематичне заняття йогою в спортзалі на фірмі, але всі вони провалились, звільнивши час для "важливіших справ".</p>
<p>Через рік чи півтора після того я змінив роботу і з безплатним масажем було покінчено. До йоги я теж не повернувся, бо встиг від неї відвикнути і забути. Одного разу, правда, в мене зіскочив якийсь хребець і я зробив кілька вправ, які розтягують та вигинають хребет. Але на тому було все.</p>
<p><a href="http://jamming.com.ua/wp-content/uploads/2016/04/athletes_guide_to_yoga.jpg"><img class="alignright size-medium wp-image-3089" src="{{ site.baseurl }}/assets/athletes_guide_to_yoga-239x300.jpg" alt="athletes_guide_to_yoga" width="239" height="300" /></a>І ось зараз, рік потому, мене потягло розтягуватись, щоб сісти на шпагат. Для початку я місяць робив загальні вправи з розтяжок. Але я ж підходжу <del>маніакально</del> серйозно до звичайних речей, тому мені цього стало мало. Я вирішив, що можна розтягувати все, а не тільки ноги. Перед <a href="http://jamming.com.ua/%d1%81%d0%ba%d0%b5%d0%bb%d0%b5%d0%bb%d0%b0%d0%b7%d1%96%d0%bd%d0%bd%d1%8f-%d0%bd%d0%b0-%d0%bc%d0%b0%d0%bb%d1%8c%d1%82%d1%96/">поїздкою на Мальту</a> я замовив крім мальтійського гайдбуку ще книжку по йозі, про яку вже читав колись відгуки, - "Athlete's guide to yoga" автора Sage Rountree. На Мальті самій не дуже склалось із йогою на пляжі, але книжку я прочитав і по приїзді склав собі якусь програму для домашніх вправ.</p>
<p>На першому занятті, крім страшенної ностальгії, я відчув, наскільки став дерев'яний. Місяцями забиті м'язи на руках і ногах не знали розслаблення. Тобто я їх трохи потягував, звісно, але це було ніщо відносно більш системного підходу з йоги. Після заняття я відчув, наскільки мені не вистачало цього і наскільки воно було справді корисне.</p>
<p>Загалом книжку я рекомендую. Там, крім картинок, є багато тексту, частина з якого навіть доволі корисна. Автор - тріатлоністка, half iron-woman, яка вирішила <del>заробити грошей</del> просвітити маси щодо користі йоги для атлетів. Щодо себе, то я планую почати із одного обов'язкового заняття йоги в тиждень. Подивимось, куди це мене приведе.</p>
