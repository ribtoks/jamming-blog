---
layout: post
title: Скелелазні новини з Арко
date: 2017-10-13 15:15:20.000000000 +03:00
type: post
parent_id: '0'
published: true
password: ''
status: publish
categories:
- Arco
- RockClimbing
- Travel
tags:
- arco
- capacity
- grissolfi
- grisu
- ondra
- training
meta:
  _edit_last: '1'
  the_universe_header_image_id: '0'
  _thumbnail_id: '3620'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>В рамках розвивання скелелазної тематики даного блогу вирішив написати про недавні події в скелелазінні, до яких я маю безпосереднє відношення.</p>
<p>По-перше і найважливіше - це що в мене з'явилась "нова надія". Нарешті, побувавши в Арко недавно в жовтні, я відчув, що сумарно трохи розлазився за цей рік і мені маршрути зі шнурком почали даватись трохи легше. Звісно, до того, що було дома - ще далеко, але це зовсім не те, що було спочатку весною чи зимою на стенді. На розминку я вже зміг залізти всі 6а (так, є чим пишатись..), якісь колись без успіху пробував і деякі нові. <a href="http://jamming.com.ua/%d0%b0%d1%80%d0%ba%d0%be-%d0%ba%d0%be%d0%bb%d0%b8-%d1%81%d0%ba%d0%b5%d0%bb%d0%b5%d0%bb%d0%b0%d0%b7%d0%b8-%d0%bf%d0%be%d1%82%d1%80%d0%b0%d0%bf%d0%bb%d1%8f%d1%8e%d1%82%d1%8c-%d0%b2-%d1%80%d0%b0%d0%b9/">Маршрут Grisu</a>, який я пробував весною, і який мене тоді повністю морально роздавив, тепер не здався мені таким неможливим. Більше того, я його заліз із верхньою (сумарно 5та спроба за всі виїзди) і відразу проліз його ключ, який я довго "болдеряв" попереднього разу. Також якісь люди під маршрутом написали крейдою жирно "7b", щоб хоч якось нівелювати несправедливість його градації у гайдбуці. Я довго сміявся, побачивши цей напис, коли прийшов під маршрут. Видно комусь теж допекла ця "7а". Маршрут все ж додався до списку "боргів", бо був я там тільки на вихідних і залізти з нижньою його не встиг.</p>
<p>Для мене ця "надія" така важлива, бо показує, що я обрав правильний вид тренувань на літо.</p>
<p><!--more--></p>
<p>В основному я займався <a href="http://jamming.com.ua/%d1%82%d1%80%d0%b5%d0%bd%d1%83%d0%b2%d0%b0%d0%bd%d0%bd%d1%8f-%d0%b4%d0%bb%d1%8f-%d0%bd%d0%be%d0%b2%d0%be%d0%b3%d0%be-%d1%81%d0%ba%d0%b5%d0%bb%d0%b5%d0%bb%d0%b0%d0%b7%d1%96%d0%bd%d0%bd%d1%8f/">capacity training</a> як заповідали "батьки-засновники" Скотт Джонсон та Стівен Хаус. Моє тренування, крім розминки та заминки, складалось із болдерінгової частини та шнуркової. Під час болдерінгової частини я близько години лазив доволі складні болдери кожні 1.5-2 хвилини. Суть цієї вправи - тренувати анаеробну місткість. Таке тренування неефективне чи навіть шкідливе без одночасного тренування аеробної місткості, тому після цього я йшов на шнурок і лазив маршрути рівня 6a-6a+ з нижньою 8 разів підряд без відпочинку. Звісно, наступного дня я був повністю вбитий і особливо вбитий - на вихідних після трьох таких тренувань на тижні. Але ця поїздка в Арко показала мені, що це все було однозначно того варте! Я це зрозумів, коли пробував Grisu і в мене все виходило.</p>
<p><a href="http://jamming.com.ua/wp-content/uploads/2017/10/20170930_203759.jpg"><img class="aligncenter size-large wp-image-3616" src="{{ site.baseurl }}/assets/20170930_203759-1024x683.jpg" alt="" width="1024" height="683" /></a></p>
<p>По-друге, в Арко тих вихідних була презентація Адама Ондри і Стефано Гріссольфі.</p>
<p>Ондра розказував про свій маршрут Silence 9с і про сходження на The Down Wall. Про Silence не було нічого надзвичайно цікавого, а от про його альпіністський досвід в Йосемітах було навпаки цікаво. Перше, що він сказав про лазіння в Йосемітах було що "<em>зачіпка для ноги, яку я вважав би найгіршою в скелелазінні, в Йосемітах була звичайною зачіпкою для ноги. А зачіпка для ноги, про яку б я ніколи не подумав, що це зачіпка - була ключовою зачіпкою на пітчі</em>". Ще з цікавого - він розказував, що в Йосемітах тяжко лазити, бо камінь дуже нагрівається від сонця, навіть якщо температура надворі всього 10 градусів вище нуля і йому приходилось лазити вночі. Ну і проблема з big wall маршрутом - це коли прокидаєшся на платформі, а наступний шнурок - це 9а "на розминку". Тому він спускався на кілька шнурків вниз і вилазив знову наверх. Цікавим моментом було те, що Ондра без запинки вільно розмовляє італійською.</p>
<p>Презентація Гріссольфі була більше про те, хто він взагалі такий і звідки взявся. Нічого прямо надзвичайно виняткового в його презентації я не побачив. По всьому виходить, що він - дуже сильний італійський скелелаз. Просто не такий популярний, як Ондра. І не так добре знає англійську мову, якщо Ондра - італійську.</p>
<p>&nbsp;</p>
