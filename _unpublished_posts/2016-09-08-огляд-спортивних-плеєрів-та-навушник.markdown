---
layout: post
title: Огляд спортивних плеєрів та навушників
date: 2016-09-08 08:53:17.000000000 +03:00
type: post
parent_id: '0'
published: true
password: ''
status: publish
categories:
- Gear
- Training
tags:
- airpods
- apple
- bluetooth
- headphones
- ipod
- shuffle
- sony
- walkman
- біг
- навушники
- огляд
- порівняння
- скелелазіння
meta:
  _edit_last: '1'
  un_post_views_count: '4'
  _thumbnail_id: '3181'
  m_post_video_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  m_post_audio_upload: a:5:{s:3:"url";s:0:"";s:2:"id";s:0:"";s:6:"height";s:0:"";s:5:"width";s:0:"";s:9:"thumbnail";s:0:"";}
  the_universe_header_image_id: '0'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p>За час моїх занять спортом, я перепробував, мабуть, штук 10 різних комбінацій навушників та плеєрів, які б мені ідеально підходили для бігу, скелелазіння, велопоїздок, походів тощо. Там були і різні навушники, які йшли в комплекті з телефонами, і спеціальні. В цьому пості я зроблю огляд тих кількох, які вижили за кілька років випробувань і добре відслужили.</p>
<p><!--more--></p>
<p><a href="http://jamming.com.ua/wp-content/uploads/2016/09/ipod_shuffle.jpg"><img class="aligncenter wp-image-3182 size-large" src="{{ site.baseurl }}/assets/ipod_shuffle-1024x683.jpg" alt="ipod_shuffle" width="1024" height="683" /></a></p>
<p>Номер один в моєму списку - iPod Shuffle та навушники, які йшли з ним в комплекті. Якщо коротко, то це просто безсмертна класика. Сам iPod Shuffle - дуже живучий плеєр на 2 GB. Пам'яті небагато, але на дві сотні якісних треків вистачає. Керування айподом дуже зручне, бо не треба дивитись на "екран" (його просто немає). Його легко використовувати під час бігу в кишені вітровки - орієнтуєшся по необхідних кнопках за допомогою штекеру від навушників. А ще його можна чіпляти як кліпсу. Навушники в нього - найзвичайніші із можливих "затичок". Запросто пережили піт та легкий дощ, хоча їхню водонепроникність я б не випробовував зайвий раз. Коштують вони зараз в районі $50.</p>
<p><a href="http://jamming.com.ua/wp-content/uploads/2016/09/sony_walkman_combined.jpg"><img class="aligncenter wp-image-3183 size-large" src="{{ site.baseurl }}/assets/sony_walkman_combined-1024x643.jpg" alt="sony_walkman_combined" width="1024" height="643" /></a></p>
<p>Наступний експонат - Sony Walkman NWZ-W273. Це mp3-плеєр на 4 GB та навушники два в одному. Водонепроникні, доволі міцні (кидав свої з 9го поверху на землю). На сьогодні вже є новіша версія цього плеєру, хоча мене цілком задовільняє і стара. На відміну від iPod Shuffle, це вже мій другий такий плеєр, оскільки перший зламався за 2 роки - в один прекрасний день в нього перестав грати правий навушник. Незважаючи на це, я без роздумів купив ще одні такі ж. В цих навушниках дуже добре бігати в найсильніший дощ чи лазити траверси на тренуванні: вони повністю водонепроникні та немає зайвих проводів. Я їх використовую не тільки для спорту, але й для щоденного прослуховування подкастів. Прошивка має невеликий дефект за якого .m4b файли (аудіокниги в спеціальному форматі) не програються, але навіть Windows вміє на ходу конвертувати їх в .m4a, які вже працюють). А ще він не програє .mp3 файли довші за 1 годину (погано для аудіокниг). Керування аудіо теж має доволі відчутний недолік - треки можливо промотувати лише повністю, а не частково. Коштують такі навушники близько $80 ($100 на офіційному сайті, але вони уцінені за рахунок новішої моделі).</p>
<p><a href="http://jamming.com.ua/wp-content/uploads/2016/09/sony_bluetooth_headphones.jpg"><img class="aligncenter wp-image-3184 size-large" src="{{ site.baseurl }}/assets/sony_bluetooth_headphones-1024x683.jpg" alt="sony_bluetooth_headphones" width="1024" height="683" /></a></p>
<p>Моє останнє надбання, яке прижилось. Sony MDR-AS600BT Sport Bluetooth in-ear headphones. Довга назва, але, якщо коротко, то це bluetooth навушники до вашого телефону, які мають splash-protection та грають приблизно 8 годин. Фіксація у вухах доволі дивна і я часто досі путаю лівий та правий навушники, коли одягаю їх. Для керування у вас є тільки одна кнопка, за допомогою якої можна зупиняти, гортати вперед-назад та збільшувати звук (для всіх тих дій я віддаю перевагу годиннику на зразок Vector watch або Pebble, а кнопкою лише ставлю на паузу та відпускаю). Як не дивно, за їхню простоту вони мені доволі приглянулись. Для таких навушників при активному використанні доволі необхідний провід, бо я впевнений, що загубив би їхні частинки, якби вони були роз'єднані (як в AirPods від Apple). Використовую їх щодня для слухання аудіокнижок та під час велопоїздок, коли телефон захований у рюкзаку. В них є додатковий бонус - наявність мікрофону та можливість використовувати їх в якості гарнітури. Коштують навушники, як і попередні, близько $100.</p>
