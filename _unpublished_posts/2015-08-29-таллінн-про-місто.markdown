---
layout: post
title: Таллінн. Про місто
date: 2015-08-29 09:28:28.000000000 +03:00
type: post
parent_id: '0'
published: true
password: ''
status: publish
categories:
- Travel
tags:
- естонія
- столиця
- таллінн
meta:
  _edit_last: '1'
  un_post_views_count: '4'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p><a title="Tallinn" href="https://www.flickr.com/photos/ribtoks/20631357268/in/album-72157655328340113/" data-flickr-embed="true"><img src="{{ site.baseurl }}/assets/20631357268_ac0b130145_b.jpg" alt="Untitled" width="1024" height="650" /></a><script src="//embedr.flickr.com/assets/client-code.js" async="" charset="utf-8"></script>Мабуть, перше, що приходить в голову про Естонію - це жарти про неї. А перше, що приходить в голову про Таллінн - це як правильно написати це слово? З двома "н" чи ні? Правильна відповідь - з двома. Як казав Жванецький: "ну добре, ми будемо писати Таллінн з двома 'л' і з двома 'н', але з маленької букви!". Перед приїздом сюди я прочитав у Вікіпедії, що в Таллінні живе всього 600 тис. населення (проти близько 900 тис. у Львові) і вважав його меншим за Львів і по розмірах теж. Ще одним показником розміру міста є відстань від міста до аеропорту (ну і наявність аеропорту теж). Аргументом за те, що Таллінн - мале місто є те, що аеропорт розміщений за 4 кілометри від безпосереднього центру міста. Та приїхавши сюди, виявилось, що Таллінн все ж не такий малий, як я про нього думав. <!--more--> </p>
<h3>Місто</h3>
<p>Загалом Таллінн дуже подібний до Львову. Умовно для себе я поділив його на 3-4 райони. Перший район - як і у Львові - історичний центр міста. Він досить великий (по моїм оцінкам вдвічі більший за львівський) і трошки середньовічніший, ніж у Львові. Багато будиночків з товстими стінами, харизматичними вікнами і дверима. Купа вузьких перевулків, проходів у дворах на паралельні вулиці і все вимощене бруківкою. Якщо подивитись на це все зверху, то, якщо ви зі Львова, побачите дуже знайому крівлю дахів із червонястої черепиці. Головна площа міста - то взагалі схожа на львівську. Ратуша, кафешки по краях, вуличні розваги. <a title="Tallinn" href="https://www.flickr.com/photos/ribtoks/20818852865/in/album-72157655328340113/" data-flickr-embed="true" data-header="false" data-footer="false" data-context="false"><img src="{{ site.baseurl }}/assets/20818852865_bd94621e4e_h.jpg" alt="Tallinn" width="1600" height="900" /></a><script src="//embedr.flickr.com/assets/client-code.js" async="" charset="utf-8"></script></p>
<p>Другий район - city ("сіті") - будинки із скла та металу із сучасним дизайном. Височезні готелі та будівлі банків, торгові центри та шопінг-моли. Тут відчуваєш себе в сучасному мегаполісі в 2015 році.</p>
<p><a title="DSC_4524_s" href="https://www.flickr.com/photos/ribtoks/20939513471/in/album-72157655328340113/" data-flickr-embed="true" data-header="false" data-footer="false" data-context="false"><img src="{{ site.baseurl }}/assets/20939513471_836bd466fd_h.jpg" alt="DSC_4524_s" width="1600" height="1068" /></a><script src="//embedr.flickr.com/assets/client-code.js" async="" charset="utf-8"></script><a title="DSC_4550_s" href="https://www.flickr.com/photos/ribtoks/20906007036/in/album-72157655328340113/" data-flickr-embed="true" data-header="false" data-footer="false" data-context="false"><img src="{{ site.baseurl }}/assets/20906007036_5def722ee8_h.jpg" alt="DSC_4550_s" width="1600" height="1068" /></a><script src="//embedr.flickr.com/assets/client-code.js" async="" charset="utf-8"></script><br />
<a title="DSC_4446_edited_s" href="https://www.flickr.com/photos/ribtoks/20744004260/in/album-72157655328340113/" data-flickr-embed="true" data-header="false" data-footer="false" data-context="false"><img src="{{ site.baseurl }}/assets/20744004260_33641962f3_h.jpg" alt="DSC_4446_edited_s" width="1600" height="1068" /></a><script src="//embedr.flickr.com/assets/client-code.js" async="" charset="utf-8"></script></p>
<p>Третій і четвертий райони - це "все решта", або спальні райони. Незважаючи на це, "все решта" теж можна поділити на два дуже різні типи районів. Райони першого типу - низькі з багатими особняками із невеликими садочками навколо. А другого - високі райони із радянськими та сучасними багатоповерхівками. Районів першого і другого типу є кілька і за рахунок них і ще за рахунок розкішних парків Таллінн розтягнувся по узбережжю фінської протоки досить далеко.</p>
<h3>Психологія</h3>
<p>Естонія - колишня частина колишнього Радянського Союзу, але вона суттєво відрізняється від інших колишніх частин. Відчуваєш, люди тут не стараються на тобі нажитись. Принаймні, поки не стикався. Якщо ви говорите англійською на виході із вокзалу у Львові, доїхати до центру для вас буде коштувати 50 доларів, а якщо українською - 50 гривень. В Тбілісі в Грузії таксисти мене за таким же принципом обдурили з ціною (хоча сам винен теж трошки). Якщо ви у Львові замовите основну страву в кафе в центрі, вам ще треба вибрати до неї гарнір та салат окремо. В Таллінні, коли замовляєш основну страву, нею можна наїстись до відвалу, бо туди включений і соус, і гарнір, і маленький перекус до обіду. Таксисти ж, крім лічильників, мають чіткі прайс-листи, наклеєні на вікнах маршрутки (вони ще й дуже дешеві тут до всього).</p>
<h3>Люди</h3>
<p>Перше враження від Таллінна - тут дуже багато російськомовних громадян. Особливо у віддалених від центру спальних районах. Правда, я це помітив перебуваючи там в робочий час, тому є виправдання, що естонці на роботах в цей час. Також я помітив, що часто прибиральники на вулицях, продавці в магазинах та супермаркетах, деколи водії таксі - російськомовні. Фактично, це може означати, що сюди їздять на заробітки на легкодоступні роботи <del>корінні</del> жителі спірних прикордонних територій (Іду-Віруама в Естонії та Псковщина зі сторони Росії).</p>
<p>В місті дуже комфортно почуваєш себе, володіючи англійською мовою, бо можна майже з будь-ким знайти спільну мову. Таксист? Без проблем. Старший майстер у веломайстерні? Продавець в аптеці? Теж знає. Бабця на касі в супермаркеті? Also. Молоде покоління на вулицях говорить англійською досить вільно.</p>
<h3>Їжа</h3>
<p>Очікувано є багато страв з риби. Загалом риба та ікра - досить дешева в супермаркеті. 100 грам свіжої ікри на вагу коштує 3-4 євро, а запаковані 100 грам - 1.3 євро. Загалом я не можу сказати, що їжа тут в супермаркетах дорога. Навпаки, вона досить доступна: за кілька євро можна купити достатньо продуктів на 2 прийоми нескладної їжі. Звичайно, якщо готувати щось серйозніше, то треба буде витратити більше грошей, але й страв більше вийде.</p>
<p>Я вже згадував, що в кафе дуже великі порції і смачно готують. Повчальний досвід в плані розміру порцій я отримав в кафе "Компрессор" (легендарні млинці). Я був дуже голодний і замовив 2 млинці, а це була помилка, яку не пробачають. До мене це дійшло, коли я ледве доїв перший млинець, який був просто гігантський.</p>
<h3>Ціни</h3>
<p>В Таллінні ціни на різні товари мають зовсім інші пропорції, ніж в Україні. Відправною точкою візьмемо мінімальну заробітню плату, яка тут зараз становить 535 євро. Порівнювати ціни відносно своєї країни можна відносно якоїсь бази. Наприклад, за базу можна брати ціну проїзду у громадському транспорті або ціну хліба.</p>
<p>Проїзд на таксі в Таллінні коштує 0.5 євро за кілометр (+2.5 за виклик). Проїзд у громадському транспорті - 1.6 євро (для нерезидентів Таллінна). Тобто, якщо ви недалеко їдете компанією, вигідніше і краще замовити таксі, ніж їхати на громадському транспорті.</p>
<p>Наприклад, хліб коштує від 0.5 євро (стандартно десь в районі 1 євро), а видів хлібу тут дуже багато. Якщо в нас є білий, чорний, бородінський і батон (+/- ще 2-3 варіації), то тут є 20-30 власне видів самого хлібу. Це хліб у кульках запакований. Є ще свіжопечений хліб в супермаркетах, який продається на вагу і трошки дорожчий (приблизно ~5 євро за кілограм). Досить дешевими є масло, молоко. В звичайному супермаркеті продається крім звичайних видів сирів ще близько 10 сирів для гурманів (голубий, зелений, камемберт, брі, ще 5-6 з різними спеціями тощо). Сири для гурманів трошки дорожчі (шматочок вийде 2-7 євро), але теж цілком прийнятні. Досить дешеві тут фрукти (на всі фрукти в основному ціна 1 євро з копійками - яблука, банани, персики, нектаринки, білий виноград). Я вже згадував, наскільки дешевими (1.3 євро за 100 грам) є чорна та червона ікра. Незважачи на те, що вона запакована (продається ще на вагу за 3-5 євро), вона дуже свіжа і пружна (не така, як в консервах у Львові продається). Дорогими продуктами є м'ясо, сухофрукти. Є дорога риба і є дешева риба.</p>
<p>Несподівано дорого в Таллінні купити гелеві ручки в канцелярських магазинах. На ручки, які пишуть, ціни починаються від 2 євро. Також дорогими є ліки: 50 грам вітаміну-С коштує мінімум 3.5 євро.</p>
<p>А ще тут дешеве вино (трошки дорожче, ніж в Німеччині та Франції, але все ж). Нижня межа починається в районі 3-4 євро за вино у пакеті (Іспанія, Франція) і десь 6-7 у пляшці. Вино у пакеті за 3-4 євро на смак трошки зміцнене, але загалом - просто молоде вино.</p>
<p>Коржі для лазаньї тут коштують 1.5-2 євро, а в нас - 50-80 грн. Знову ж таки, якщо дивитись відносно базових речей, в нас вони надзвичайно дорогі.</p>
<h3>Різне</h3>
<p>В Таллінні безкоштовний проїзд у громадському транспорті мешканцям міста. А ще тут можна викликати таксі по програмці для телефону. Тут не такий хороший WiFi, як я читав, але це компенсується дешевим 4G зв'язком. Весь громадський транспорт давно обладнаний GPS, тому за допомогою спеціальних програмок можна подивитись де конкретний транспорт і з точністю до хвилин розрахувати свою поїздку ним. Велодоріжки - не такі, як хотілось би, але вони є і їх, загалом, вдосталь.</p>
<p>В орієнтувальному плані я знову оцінив, які можливості дає смартфон. Завдяки перекладачу, оффлайн-картам, GPS, програмці з транспортом, 3G та браузеру, я майже не гаяв часу і діставався туди, куди хотів, дуже ефективно і швидко. Супермаркет, готель, магазин, кафе чи просто адреса - завдяки пошуку і GPS я орієнтувався на льоту (не злазячи з велосипеду). Без смартфона, я би розтягував звичні справи на кілька днів, бо треба би було питати де те чи інше і як туди добратись. Також для орієнтування в Таллінні допомагала та допомагає сторінка на <a href="http://wikitravel.org/en/Tallinn" target="_blank">WikiTravel</a>.</p>
