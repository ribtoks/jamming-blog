---
layout: post
title: Стратегія для змагань із болдерінгу тривалістю 5 годин і 200 учасниками
date: 2015-11-12 16:12:33.000000000 +02:00
type: post
parent_id: '0'
published: true
password: ''
status: publish
categories:
- RockClimbing
- Training
tags:
- isatis
- болдерінг
- змагання
- стратегія
- фінляндія
meta:
  _edit_last: '1'
  un_post_views_count: '3'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<p><a title="Boulderliiga in Isatis" href="https://www.flickr.com/photos/ribtoks/22281696564/in/album-72157658688111994/" data-flickr-embed="true"><img src="{{ site.baseurl }}/assets/22281696564_6ffbd8b6d1_b.jpg" alt="Boulderliiga in Isatis" width="1024" height="683" /></a><br />
Нещодавно я був на змаганні <a href="http://jamming.com.ua/%d1%84%d1%96%d0%bd%d1%81%d1%8c%d0%ba%d0%b5-%d0%b7%d0%bc%d0%b0%d0%b3%d0%b0%d0%bd%d0%bd%d1%8f-boulderliiga/" target="_blank">Boulderliiga у Хельсинки</a>, Фінляндія, яке тривало 5 годин. Для змагання було підготовлено 74 болдерінги. 74 болдерінги, Карл! Достатньо для кожного. Мені тепер здаються трохи аматорськими домашні змагання тривалістю 2 години, хоча там акцент трохи на іншому, звісно. Якщо домашні змагання можна вважати забігом на швидкість на 5 кілометрів, то ці - забіг на всі 15. Найцікавіше, що для когось він теж був на швидкість.. Я ще не приймав участі в таких довгих змаганнях і вирішив неодмінно взяти участь, щоб отримати корисний досвід.</p>
<p>Взагалі в мене є певний досвід змагань: кожного року впродовж останніх трьох я стараюсь попасти на Rock-Test, Boulderring, Helios, Bukhta або будь-які інші змагання, що в нас проходять. Зазвичай вони складаються із кваліфікації та фіналу. Кваліфікації тривають близько двох годин і бувають або на витривалість (всі болдери мають однакову вартість і треба залізти найбільше), або на силу (враховується 6-8 найскладніших болдерінгів). Після кваліфікації top-6 учасників чекають фінали. Для наших змагань в мене, за рахунок досвіду виступів на подібних, є стратегії як виступати. Тут же в 5-ти годинному марафоні на стенді я буду виступати вперше.</p>
<p><!--more--></p>
<h3>Відпочинок і харчування</h3>
<p>Першим ділом, звісно, я почав думати над стратегією. Я вирішив, що в мене не буде багато спроб на болдери. Їх треба було залазити бажано на онсайт/флеш і добре відпочивати між кожними. Щоб визначити, скільки треба відпочивати, можна провести прості розрахунки. Тверезо подумайте, скільки болдерів ви змогли б пролізти, потім відніміть 10 за рахунок вашого Его і поділіть час змагань на ту кількість. Наприклад, при кількості 74 болдерінга я подумав, що зміг би пролізти 50 і відштовхувався від цього. Також я вирішив, що кожну годину я буду відпочивати додатково 10-15 хвилин і щось їсти для підтримання сил. Пити, звісно, треба набагато частіше - бажано після кожного другого болдерінгу або десь так. Добре відомо, що при дегідратації м'язів на 3%, продуктивність погіршується на всі 10% (суть в тому, що зв'язок далеко нелінійний, тому пити треба по-трошки і часто). Під час такого тривалого змагання ви будете багато потіти, тому було б добре, щоб крім води можна було споживати також <a href="http://jamming.com.ua/%d1%81%d0%bf%d0%be%d1%80%d1%82%d0%b8%d0%b2%d0%bd%d0%b5-%d1%85%d0%b0%d1%80%d1%87%d1%83%d0%b2%d0%b0%d0%bd%d0%bd%d1%8f-%d0%bd%d0%b0%d0%bf%d0%be%d1%97-%d0%b4%d0%bb%d1%8f-%d1%81%d0%ba%d0%b5%d0%bb%d0%b5/" target="_blank">електроліти</a>, щоб поповнювати запас солей, які спортсмен буде втрачати з потом.</p>
<p>На таких довгих змаганнях ключем до успіху є здатність продовжувати лазити. Бо, якщо ви втомитесь в перші 3 години, то неважливо, наскільки ви сильні, вас зможуть облізти слабші скелелази, які розумно використовували свій час. Під час такого змагання слід віддавати перевагу відпочинку над перевтомою. Тому, якщо ви не впевнені в своїх силах, краще довше відпочити.</p>
<h3>Інші учасники</h3>
<p><a title="200 скелелазів на стенді Isatis" href="https://www.flickr.com/photos/ribtoks/22512280639/in/album-72157658688111994/" data-flickr-embed="true"><img src="{{ site.baseurl }}/assets/22512280639_46be476bce_b.jpg" alt="200 скелелазів на стенді Isatis" width="1024" height="683" /></a><script src="//embedr.flickr.com/assets/client-code.js" async="" charset="utf-8"></script></p>
<p>Наступна проблема, з якою ви зіштовхнетесь на такому змаганні - інші учасники. Приготуйтесь до того, що черги будуть стояти великі. Проблема може бути, наприклад, що ви намагнезитесь і поки будете чекати в черзі до болдерінгу і дивитись, як лазять інші, вся магнезія пропаде з потом. Для того, щоб ефективно використовувати час, враховуйте також час стояння в черзі до часу свого планованого відпочинку. Також, якщо ви зробили невдалу спробу на болдерінгу, вам потрібно встати в кінець черги, щоб спробувати знову. Тому, якщо ви пролізли недалеко і відчуваєте сили, можливо, є сенс відразу зробити наступну спробу, щоб зекономити час. Використовуйте час стояння в черзі розумно: думайте над рухами, дивіться, що роблять інші, вчіться на їхніх помилках.</p>
<h3>Вибір болдерінгів</h3>
<p><a title="Я на якомусь простому болдері в кінці змагання" href="https://www.flickr.com/photos/ribtoks/22283280903/in/album-72157658688111994/" data-flickr-embed="true"><img src="{{ site.baseurl }}/assets/22283280903_5b3ee5a2d7_b.jpg" alt="Я на якомусь простому болдері в кінці змагання" width="1024" height="683" /></a><br />
Щодо вибору болдерінгів, то тут теж працює відносно "стандартна" схема. Спочатку розімніться на максимально різноманітних болдерінгах, а потім перейдіть до найтяжчих, поки є сили. На змаганні ви зацікавлені показати свій найкращий результат, тому до вашого плану явно слід включити спроби на кількох тяжчих маршрутах. Після того, як ви відчули, що складні маршрути вам більше не по силах, добре відпочиньте і перейдіть до на категорію простіших маршрутів, залишивши відверто прості на сам кінець. Зазвичай, ви будете здатні пролізти найпростіші маршрути в кінці, навіть відчуваючи "смертельну втому", за рахунок адреналіну або мотивації. Якщо ж ви почнете змагання із пролазу всіх простих болдерінгів, то в кінці у вас не залишиться сил на складні.</p>
<h3>Відновлення після змагання</h3>
<p>Після такого марафону я відчув перевтому і одну ніч досить погано спав. Для того, щоб полегшити собі етап відновлення, потрібно в приблизно годину-дві після змагання з'їсти велику кількість швидких вуглеводнів (мед, фрукти, сухофрукти, гелі та вуглеводні батончики) для того, щоб попасти в "golden hour", коли можна максимально ефективно допомогти відновитись м'язам. Для розслаблення тіла після такого стресу постарайтесь сходити на хороший масаж або, як мінімум, приймайте гарячу ванну на протязі хоча би 20 хвилин, щоб добре прогріти м'язи (тепло - каталізатор багатьох хімічних процесів, в тому числі відновлення і виведення лактату). Також для відновлення рекомендоване легке плавання або легкий біг підтупцем для того, щоб розминати забиті м'язи, через день або два після змагання. Після того, як ви добре відпочинете, за деякий час можна повернутись до тренувань, почавши з легких навантажень. Пам'ятайте, що ощадливий підхід в тренуванні - ключ до скелелазного довголіття.</p>
<h3>Результат</h3>
<p>На цьому етапі Boulderliiga я заліз 40 болдерінгів із 74, зайняв 27 місце із 153 чоловіків. Із 40 болдерів я заліз приблизно 35 на флеш і решту - витратив від п'яти до десяти спроб. Максимум за вдалих обставин я міг би ще залізти 5 болдерів. Я переконався, що схема, яку я собі придумав, була доволі дієва і дозволила мені лазити впродовж всіх п'яти годин, тому я можу її порекомендувати іншим скелелазам теж.</p>
<h3>Отримуйте задоволення</h3>
<p>Задоволення від скелелазіння - це те, чому ви ним займаєтесь. Тому отримайте задоволення від змагання. Подивіться, як лазять інші. Лазьте із своїми друзями. Познайомтесь з новими. Подивіться, як лазять найкращі.</p>
<p>Спробуйте показати на що ви здатні. Відновіться, відпочиньте та починайте готуватись до наступних змагань. Live, Climb, Repeat!</p>
