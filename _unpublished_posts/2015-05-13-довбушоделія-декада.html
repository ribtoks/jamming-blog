---
layout: post
title: Довбушоделія. Декада
date: 2015-05-13 10:38:45.000000000 +03:00
type: post
parent_id: '0'
published: true
password: ''
status: publish
categories:
- ClimbingTrips
- Personal
- RockClimbing
- Travel
tags:
- австрійка
- брідж
- гроза
- дощ
- магнезія
- маршрути
- скелі Довбуша
- скелелазіння
- стоянка
- тарас бульба
meta:
  _edit_last: '1'
  _thumbnail_id: '2605'
  un_post_views_count: '3'
  the_universe_header_image_id: '0'
author:
  login: latobco
  email: kushnirTV@gmail.com
  display_name: Taras Kushnir
  first_name: Taras
  last_name: Kushnir
---
<blockquote>
<p style="text-align: right;"><em>Люблю грозу в начале мая,</em><br />
<em>Когда весенний, первый гром,</em><br />
<em>как бы резвяся и играя,</em><br />
<em>Грохочет в небе голубом.</em></p>
<p style="text-align: right;">(Маяковський або Тютчев)</p>
</blockquote>
<p>От і нові травневі свята, а, значить, час для скелелазного виїзду! Продовжуючи традицію минулого року, вирішую провести травневі на рідних Довбушах. Прогноз погоди - весь тиждень дощі, але я на це навіть не дивлюсь. Пакую, як має бути, рюкзак собі та баул Marmot Юлі (який <a href="http://jamming.com.ua/%d1%84%d0%be%d1%82%d0%be%d0%ba%d0%be%d0%bd%d0%ba%d1%83%d1%80%d1%81-%d0%b2%d1%96%d0%b4-%d0%b0%d0%bb%d1%8c%d0%bf%d1%82%d0%b0%d0%b1%d0%be%d1%80%d1%83-%d0%b1%d0%b5%d0%b7%d0%b5%d0%bd%d0%b3%d0%b8/" target="_blank" rel="noopener noreferrer">нещодавно виграв</a>). Цього разу на підйомі на Довбуші мені складатимуть компанію дві дошки загальною вагою в 7 кілограм, які я везу для того, щоб зробити стіл на нашій стоянці під Австрійкою, де якісь "клінічні ідіоти", як виразився Андрій, спалили стіл (за його словами, це ті ж ідіоти, що наклали кучу прямо на стоянці під Малою Австрійкою). На Довбуші ми класично приїжджаємо маршруткою в 11й вечора та десь вже в 12й ночі стаємо табором. Після підйому я пообіцяв собі, що більше я дошок вручну возити не буду.</p>
<p><!--more--></p>
<p><a href="http://jamming.com.ua/wp-content/uploads/2015/05/DSC_3663_ss_s.jpg"><img class="aligncenter size-large wp-image-2597" src="{{ site.baseurl }}/assets/DSC_3663_ss_s-1024x746.jpg" alt="DSC_3663_ss_s" width="610" height="444" /></a>Цього року я вирішив врахувати <a href="http://jamming.com.ua/%d0%b4%d0%be%d0%b2%d0%b1%d1%83%d1%88%d0%be%d0%b4%d0%b5%d0%bb%d1%96%d1%8f-12-%d0%b4%d0%bd%d1%96%d0%b2-%d0%bf%d1%96%d0%b4-%d0%b2%d0%b5%d0%bb%d0%b8%d0%ba%d0%be%d1%8e-%d0%b0%d0%b2%d1%81%d1%82%d1%80%d1%96/" target="_blank" rel="noopener noreferrer">минулорічний досвід</a> і розтягнути над нашою стоянкою тент, під яким можна буде "тусити" під дощем. Як ми потім переконались, під нього не тільки не падав дощ, але й бруньки, кліщі та різне сміття з дерев. Також врахування минулорічного досвіду полягало в тому, що я взяв 2 спальника (бо зараз не маю одного теплого) і це, здається, перший раз за довгий час, що мені було тепло вночі на Довбушах.</p>
<p>Весь ранок наступного дня після приїзду я займався <del>хазяйством</del> прибиттям дошок та розтяжкою тенту і невдовзі після того, як я закінчив, приїхав Сергій. Поснідавши, ми розлажувались на різних простих маршрутах від 6а до 6с, а Юля вчилась нас з Сергієм страхувати з нижньою. А другого день ми оцінювали переваги тенту під час дощу і грали карти, час від часу ганяючи чаї в реакторі. Ввечері приїхав Андрій Гірняк та класично епічно впав на слизькому камені, на який сам же заліз із двома рюкзаками, під наші крики "не йди туди!"..</p>
<p>Ранком перше, що помічаєш на Довбушах на травневі свята - це зелень. Не така собі зелена зелень, про яку ви можете собі подумати, а неймовірно насичена світло-салатова зелень свіжих листочків які тільки-но вилупились із своїх бруньок і ще не пізнали життя. І так все: дерева, чорниці, кущі. Всі фотографії з початку поїздки навіть не знадобилося би дотягувати у фотошопі для достатньої яскравості та насиченості.</p>
<p><a href="http://jamming.com.ua/wp-content/uploads/2015/05/DSC_3774_s_s.jpg"><img class="aligncenter size-large wp-image-2598" src="{{ site.baseurl }}/assets/DSC_3774_s_s-1024x684.jpg" alt="DSC_3774_s_s" width="610" height="407" /></a></p>
<p><a href="http://jamming.com.ua/wp-content/uploads/2015/05/DSC_3839_s_s.jpg"><img class="aligncenter size-large wp-image-2600" src="{{ site.baseurl }}/assets/DSC_3839_s_s-1024x684.jpg" alt="DSC_3839_s_s" width="610" height="407" /></a></p>
<p>На перший сніданок ми смакували <a href="http://jamming.com.ua/%d1%96%d0%b4%d0%b5%d1%97-%d0%b7-%d1%82%d1%83%d1%80%d0%b5%d1%86%d1%8c%d0%ba%d0%be%d1%97-%d0%ba%d1%83%d1%85%d0%bd%d1%96-%d0%b4%d0%bb%d1%8f-%d1%81%d1%82%d1%80%d0%b0%d0%b2-%d1%83-%d0%bf%d0%be%d1%85%d0%be/" target="_blank" rel="noopener noreferrer">налиснички з моцареллою</a>, які я навчився готувати у Туреччині. Взагалі, за весь виїзд на Довбушах ми успішно зготували наступні страви:</p>
<ul>
<li>яєчня з шпондером, грінками та цибулею</li>
<li>лаваші з начинкою асорті</li>
<li>налиснички з лавашів з моцареллою</li>
<li>жарені грінки із згущонкою</li>
<li>бутерброди з мисливськими ковбасками, сиром та зеленню у вогні</li>
</ul>
<p>Були, звичайно, і банальні, як ото вівсянка з сухофруктами, гречка із зажаркою, але в основному, ми старались на кухні, як могли. <del>Тут мав би бути жарт про миті яйця до яєчні чисто на згадку.</del></p>
<p>Коли в нас закінчились продукти після перших кількох днів, ми сходили в магазин в Бубнище і не знайшли там того дня цибулі та свіжих овочів (травневі свята). До речі, там завіз м'яса відбувається у вівторок та п'ятницю, а це досить цінна інформація! По дорозі назад йшли по селу та випросили в якоїсь бабусі трохи зеленої цибульки, яку вона нам вирвала з грядки зразу з кореневищами і принципово не взяла з нас грошей. По дорозі назад мені прийшла в голову ідея не з'їсти цю цибулю, а посадити її. Відтак вже наступного дня під Великою Австрійкою з'явилась грядка із цибулькою завдяки якісь невеликій мотиці, яку я знайшов неподалік. А ми насолоджувались свіжою зеленню весь виїзд.</p>
<p>[caption id="attachment_2603" align="aligncenter" width="610"]<a href="http://jamming.com.ua/wp-content/uploads/2015/05/DSC_3953_s_s.jpg"><img class="wp-image-2603 size-large" src="{{ site.baseurl }}/assets/DSC_3953_s_s-883x1024.jpg" alt="DSC_3953_s_s" width="610" height="707" /></a> Грядка цибульки під Австрійкою[/caption]</p>
<p>[caption id="attachment_2604" align="aligncenter" width="610"]<a href="http://jamming.com.ua/wp-content/uploads/2015/05/DSC_3961_s_s.jpg"><img class="wp-image-2604 size-large" src="{{ site.baseurl }}/assets/DSC_3961_s_s-1024x684.jpg" alt="DSC_3961_s_s" width="610" height="407" /></a> І навіть з плотом[/caption]</p>
<p>Тоді ж ми ходили митись в одну з колиб, де місцевий гід нас посвятив в його теорії, що трипільці та Україна - колиска цивілізації, а люди на Довбушах вміли керувати стихіями. Детальніше можна <a href="http://jamming.com.ua/%d0%b4%d0%be%d0%b2%d0%b1%d1%83%d1%88%d0%b0%d0%bd%d1%81%d1%8c%d0%ba%d1%96-%d0%bb%d0%b5%d0%b3%d0%b5%d0%bd%d0%b4%d0%b8-%d0%b3%d1%96%d0%b4%d1%96%d0%b2/" target="_blank" rel="noopener noreferrer">прочитати тут</a>.</p>
<p>[caption id="attachment_2602" align="alignright" width="200"]<a href="http://jamming.com.ua/wp-content/uploads/2015/05/DSC_3899_s_s.jpg"><img class="wp-image-2602 size-medium" src="{{ site.baseurl }}/assets/DSC_3899_s_s-200x300.jpg" alt="DSC_3899_s_s" width="200" height="300" /></a> На вершині Ляльки[/caption]</p>
<p>Однією з цілей виїзду було зближення Юлі та скелелазіння, тому ми з Андрієм вмовили її сходити в "швидкій трійці" на Ляльку. В результаті швидкою наша трійка була лише технічно, а от реально ми той маршрут лізли години півтори. Андрій зверху нас вибирав, а я психологічно та фізично допомагав Юлі долати страшні щілини та триматись за маленькі зачіпки з допомогою ЖТО <del>альпіністи оцінять</del>. ЖТО - це Живі Точки Опори, якими виступали мої коліна, плечі та руки, на відміну від штучних точок опори, які російською будуть ІТО (ИТО).</p>
<p>На сходженні Юля трошки налякалась щілини offwidth "без зачіпок" і після спуску ще днів 5 її не тягнуло до скель. Правда, потім її попустило і вона сама попросилась на 6b та 6a+, де вона з верхньою пробувала рухи.</p>
<p>Через день після першого дощу, коли ми вже розминались і готувались пробувати наші проекти (в мене - 7с Тарас Бульба, а в Андрія - 7b Австрійка), до нас на стоянку припхались двоє київлян та Паша Божко, який з ними лазив. Київляни може і не привернули б нашу увагу, якби кожне слово, яке зривалось з їхніх київських губ не було бахвальством. Один розказував, як він спросоння завішав половину 8b і вони прийшли на 7b Австрійку розминатись, бо її низ - класичний стендовий маршрут, який ідеальний для розминки. Після цього обоє більше, ніж позорно, висіли по черзі 15 хв на першому шлямбурі. Потім вони якимось чудом все ж довісили її до верху, але з нижньою не осилили. Після цього ми ще чули на інших маршрутах, які вони лазять вісімки і наскільки вони круті.</p>
<p>Але гірше за київлян цього виїзду на скелях Довбуша стали <del>франківські, які били в барабани три ночі підряд</del> кліщі. Я тільки з себе зняв двох, ще одного - з сумки для фотоапарату. Дорога до джерела з питною водою проходила по джунглях з кущів і цю дорогу я прозвав в результаті "кліщезборником", бо це було ідеальне місце, щоб підхопити собі членистоногого паразита. На щастя, до основних учасників довбушоделії кліщі так і не вчепились, хоча Андрій Не-Гірняк цим похвалитись не може. Після чергового походу в кущі, він приніс на пузі кліща і відтоді нас всіх переслідувала параноя, коли щось чухалось під футболкою.</p>
<p>[caption id="attachment_2599" align="aligncenter" width="610"]<a href="http://jamming.com.ua/wp-content/uploads/2015/05/DSC_3799_s_s.jpg"><img class="wp-image-2599 size-large" src="{{ site.baseurl }}/assets/DSC_3799_s_s-1024x708.jpg" alt="DSC_3799_s_s" width="610" height="422" /></a> Під час дощу[/caption]</p>
<p>Десь під кінець перших травневих вихідних, коли вже всі "не наші" нарешті роз'їхались і ми залишились на скелях мало не одні, на горизонті знову з'явились високі хмари, а потім і нижчі.. В той раз ми з Юлею ходили в магазин за продуктами і по дорозі назад, коли ми побачили той грозовий фронт, нашим єдиним бажанням було вернутись в табір до дощу. Більше того, коли ми вернулись, ми навіть встигли зготувати наші канапки з сиром та м'ясом у фользі у вогні! І вже невдовзі ми вважали це справжнім чудом. Але не встигли ми ще їх спробувати, як почали капати перші краплі. Я відразу помітив, що вони були дуже великі та й втік під намет, захопивши собі Gore-tex, який валявся неподалік. Починалось все як звичайна гроза: блискавки, громи, прориви вітру. Але в якийсь момент "Остапа понесло".. Блискавки стали бити в районі Довбушів і вже не треба було рахувати секунди між блискавкою та громом. Почало лити сильніше і через деякий час ми четверо (тимчасово був один Андрій Не-Гірняк) стояли під тентом і тримали його краї. І ось раптом невеликий струмок, що тік по стежці, на який ми не звертали уваги, перетворився в бурхливий селевий потік і в прямому сенсі затопив місце, де стояв наш стіл. Юля, стоячи на столі, лиш встигала виймати те, що випливало нашого з-під іншого боку столу. Кожного зразу жахнула думка, що сталось з наметами. Всі вже уявили собі купу бруду і води в спальниках та об'єктиви, які випливали би по дорозі. На ходу ображаючи Маяковського (вірш в епіграфі), я вибіг з-під тенту, доплив до намету і побачив, що він чудом вцілів. Мокрий всюди, де не було Goretex-ової куртки, я доплив назад під тент. І тут почався град. Мушу сказати, я чув багато розповідей про великий град, але не був свідком такого жодного разу аж до того дня. З неба почали бити льодяні кульки діаметром приблизно 2 сантиметри. Коли попадало по руці під тентом, було відчутно боляче. І тут всі знову подумали про намети. Я вже навіть не сумнівався, що мою тоненьку <a href="http://jamming.com.ua/%d0%bf%d0%b5%d1%80%d1%88%d0%b5-%d0%b2%d1%80%d0%b0%d0%b6%d0%b5%d0%bd%d0%bd%d1%8f-%d0%b2%d1%96%d0%b4-tarptent-double-rainbow/" target="_blank" rel="noopener noreferrer">Tarptent Double Rainbow</a> пробило наскрізь, але потім виявилось, що сталось чудо і вона якось вистояла і проти дощу, і проти граду, що збільшило до неї рівень поваги просто в рази. Від дощу моїми втратами був лише один кросівок, який невідомо як вискочив з-під намету і набрав води по самі вінця. Я його сушив наступні три дні на сонці, хоча пахнув він потім просто "чудово".</p>
<p>Коли закінчилась найсильніша гроза, все ще падав дощ, і ми, повністю вибиті з колеї градом та потопом, почали наминати бутери в фользі, що вже встигли вистигнути після вогню. Думаю, всі запам'ятають цю вечерю і бутери в фользі ще дуже надовго. Через деякий час всі розбрелись спати в сухі спальники, що було справжнім дивом і, напевно, вже давно так не оцінювалось по заслузі.</p>
<p>Наступного дня мови про те, щоб лазити, майже не було. Змило всю магнезію та всі позначки з маршутів і ми, чекаючи, поки останні висохнуть, почали грати в Брідж. Тобто почали вчитись грати в Брідж. Провівши за ним кілька годин, ми прогулялись по Довбушах, зняли кілька кадрів, знову пограли в брідж та пішли спати..</p>
<p>[caption id="attachment_2607" align="aligncenter" width="610"]<a href="http://jamming.com.ua/wp-content/uploads/2015/05/DSC_4164_s_s.jpg"><img class="wp-image-2607 size-large" src="{{ site.baseurl }}/assets/DSC_4164_s_s-1024x684.jpg" alt="DSC_4164_s_s" width="610" height="407" /></a> Андрій розкладає "Австрійку" 7b[/caption]</p>
<p>Наступними днями, після грози, незважаючи на прогнози, стояла хороша погода і ми налазились до "нехочу" на наших проектах. На Тарасі Бульбі я прогресував від стану, коли з верхньою пробував окремі рухи, які в мене не виходили, до доволі хороших спроб повноцінного пролазу з нижньою. Андрій так само на Австрійці. Найобідніше те, що нам так і не вдалось їх пролізти, хоча кожному бракувало дуже трошки. До кінця ми були дуже втомлені і я сподіваюсь пролізти проект наступних вихідних, про що відпишу в блозі.</p>
<p>Найцінніше на таких виїздах на травневі - філософські розмови з Андрієм після 11ї вечору на різні теми. Від руху бітників в Америці до плюсів та мінусів подорожей в Індію та південно-східну Азію. Травневий виїзд на скелі - це щось, що заставляє твій мозок повністю перезавантажитись, повністю забути всі проблеми, що оточують тебе в місті і поринути з головою в пригоду. Не кажучи вже про скелелазіння! Рідко коли вдається досягти такого рівня концентрації, як під час пролазу складного маршруту з нижньою і ця активна медитація настільки розвантажує мозок, що саме це, мабуть, і є тим, що ще найбільше подобається мені в скелелазінні, крім труднощів у досягненні цілей та задоволення від їх досягнення (<del>ну, і якщо, звичайно, забути адреналінову наркоманію :)</del>.</p>
<p>В скелелазному плані ми суттєво просунулись в плані розминки. Я взяв з дому свій <a href="http://jamming.com.ua/%d1%82%d1%80%d0%b5%d0%bd%d1%83%d0%b2%d0%b0%d0%bd%d0%bd%d1%8f-%d0%bc%d1%8f%d0%b7%d1%96%d0%b2-%d0%b0%d0%bd%d1%82%d0%b0%d0%b3%d0%be%d0%bd%d1%96%d1%81%d1%82%d1%96%d0%b2-%d0%b0%d0%b1%d0%be-%d0%ba%d0%be/" target="_blank" rel="noopener noreferrer">саморобний TRX тренажер</a> і ми розминались на ньому. Мушу сказати, що розминка без TRX - це ніби не розминка взагалі. За допомогою нього ми себе почували набагато краще. Також я помітив, що лазячи майже кожен день 10 днів підряд, нам вже не була так сильно потрібна велика розминка кожного дня. Пальці адаптувались до навантажень і в кінці кінців проти нас зіграла лише накопичена втома, але аж ніяк не відсутність хорошої розминки.</p>
<p>До речі, сумарно було 3 дні непогоди з 11 днів. Тому всім тим, хто боявся їхати через прогноз - <a href="https://www.youtube.com/watch?v=rX7wtNOkuHo" target="_blank" rel="noopener noreferrer">"Ха-ха" від Нельсона</a>.</p>
<p><strong>UPD 17.05</strong> Я таки <a href="http://jamming.com.ua/first-7%d1%81/" target="_blank" rel="noopener noreferrer">проліз Тараса Бульбу</a> через вихідні!</p>
<p>Більше фото можна подивитись у відповідному <a href="https://www.flickr.com/photos/ribtoks/sets/72157652292019909" target="_blank" rel="noopener noreferrer">альбомі у Flickr</a>.</p>
<p><a href="http://jamming.com.ua/wp-content/uploads/2015/05/DSC_4214_s_s.jpg"><img class="aligncenter size-large wp-image-2610" src="{{ site.baseurl }}/assets/DSC_4214_s_s-1024x684.jpg" alt="DSC_4214_s_s" width="610" height="407" /></a></p>
